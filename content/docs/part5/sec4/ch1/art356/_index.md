---
weight: 356
title: "Άρθρο 356 Αρμοδιότητες περιφερειακών διευθύνσεων ελέγχου"
slug: art356
prev: art355
next: art357
---

**δόμησης - περιφερειακών παρατηρητηρίων - πόροι**

Οι περιφερειακές διευθύνσεις ελέγχου δόμησης - περιφερειακά παρατηρητήρια έχουν τις εξής αρμοδιότητες:

1\. Ελέγχουν την ορθή εφαρμογή της νομοθεσίας για την προστασία του δομημένου περιβάλλοντος, διενεργούν δειγματοληπτικούς και αυτεπάγγελτους ελέγχους των πορισμάτων των ελεγκτών δόμησης, ως προς τις υπαγωγές αυθαίρετων κατασκευών και αλλαγών χρήσης στις διατάξεις για την αναστολή επιβολής κυρώσεων, συντονίζουν τις συναρμόδιες υπηρεσίες κατά την εφαρμογή της νομοθεσίας που αφορά τη χρήση, την αισθητική και λειτουργική αναβάθμιση των κοινόχρηστων χώρων και εν γένει των κατασκευών και παρέχουν οδηγίες προς τα τμήματα ελέγχου δόμησης - τοπικά παρατηρητήρια:

α) ως προς την αντιμετώπιση της αυθαίρετης δόμησης και ειδικότερα:

αα) την κατεδάφιση των τελεσίδικα κριθέντων αυθαιρέτων,

αβ) την τήρηση και διαχείριση του μητρώου πρωτοκόλλων κατεδάφισης αυθαιρέτων και επικίνδυνων κατασκευών,

αγ) την τήρηση του μητρώου, στο οποίο εγγράφονται οι ιδιωτικές επιχειρήσεις, που έχουν τη δυνατότητα να εκτελέσουν πρωτόκολλα κατεδάφισης,

αδ) τη λήψη μέτρων για την ορθή διάθεση των οικοδομικών αποβλήτων και την αποκατάσταση του περιβάλλοντος από περιβαλλοντική ζημιά, σε συνεργασία με τον Ε.Ο.ΑΝ.,

αε) τα μέτρα πρόληψης της αυθαίρετης δόμησης και την αξιοποίηση των επιχειρησιακών δεδομένων με σκοπό την εξαγωγή συμπερασμάτων για τη βέλτιστη προστασία του οικιστικού περιβάλλοντος,

αστ) την ανάρτηση στο διαδίκτυο του χάρτη καταγραφής αυθαιρέτων της χωρικής του αρμοδιότητας,

αζ) τη διενέργεια ηλεκτρονικής κλήρωσης για τον ορισμό ελεγκτών δόμησης, στους οποίους ανατίθεται ο έλεγχος αυθαίρετων κατασκευών και χρήσεων, σύμφωνα με [το άρθρο 377]({{< relref "art377" >}} "Δείτε το Σχετικό"),

β) ως προς την υλοποίηση του πολεοδομικού σχεδιασμού και ειδικότερα:

βα) την παρακολούθηση της ηλεκτρονικής πολεοδομικής ταυτότητας δήμων του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> άρθρου 65 του ν. 4495/2017</a> (Α’ 167),

ββ) τον έλεγχο και την παροχή οδηγιών για την επίσπευση της εξέλιξης του πολεοδομικού σχεδιασμού προς τους δήμους και τις περιφέρειες, σύμφωνα με το<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> άρθρο 66 του ν. 4495/2017</a> (Α’ 167),

γ) ως προς τις επικίνδυνες κατασκευές και ειδικότερα:

γα) τον έλεγχο για την εφαρμογή της σχετικής νομοθεσίας για τις επικίνδυνες κατασκευές,

γβ) τη μέριμνα για τη λειτουργία των τριμελών επιτροπών επικίνδυνων ετοιμόρροπων κατασκευών [του άρθρου 444]({{< relref "art444" >}} "Δείτε το Σχετικό"), της τριμελούς επιτροπής εξέτασης ενστάσεων κατά αναθεωρητικών εκθέσεων επικίνδυνων οικοδομών [του άρθρου 445]({{< relref "art445" >}} "Δείτε το Σχετικό").

2\. Οι περιφερειακές διευθύνσεις ελέγχου δόμησης - περιφερειακά παρατηρητήρια συντάσσουν την προβλεπόμενη σ[το άρθρο 354 ]({{< relref "art354" >}} "Δείτε το Σχετικό")έκθεση, προς τη Διεύθυνση Ελέγχου Δομημένου Περιβάλλοντος και Εφαρμογής Σχεδιασμού - Παρατηρητήριο.

3\. Μεριμνούν για τη γραμματειακή υποστήριξη και παροχή κτιριακών υποδομών στα ΠΕ.Σ.Α., τα ΠΕ.ΣΥ.ΠΟ.Θ.Α. και την Περιφερειακή Επιτροπή Προσβασιμότητας (Π.Ε.Π.).

4\. Ενημερώνουν τα ηλεκτρονικά μητρώα και ειδικότερα:

α) το μητρώο ηλεκτρονικής ταυτότητας των κτιρίων,

β) το μητρώο της ηλεκτρονικής πλατφόρμας αυθαιρέτων.

5\. Εκδίδουν αποφάσεις επί των γνωμοδοτήσεων της τριμελούς επιτροπής εξέτασης ενστάσεων κατά αναθεωρητικών εκθέσεων επικίνδυνων οικοδομών [του άρθρου 445]({{< relref "art445" >}} "Δείτε το Σχετικό").

6\. Για την άσκηση των ανωτέρω αρμοδιοτήτων, η περιφέρεια αντλεί πόρους από τα πρόστιμα που προβλέπονται στην παράγραφο 5 [του άρθρου 382]({{< relref "art382" >}} "Δείτε το Σχετικό").



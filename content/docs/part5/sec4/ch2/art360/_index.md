---
weight: 360
title: "Άρθρο 360 Αρμοδιότητες"
slug: art360
prev: art359
next: art361
---

1\. Οι ελεγκτές δόμησης έχουν τις αρμοδιότητες:

α) ελέγχου όλων των κατασκευών, για τις οποίες εκδίδεται άδεια δόμησης, σύμφωνα με τις διατάξεις του παρόντος, ως προς την ορθή εφαρμογή και τήρηση των μελετών σύμφωνα με τις οποίες εκδόθηκε η άδεια.

β) ελέγχου όλων των κατασκευών, ύστερα από επώνυμη καταγγελία ή εντολή της Γενικής Διεύθυνσης Σώματος Επιθεωρητών Ελεγκτών του Υπουργείου Περιβάλλοντος και Ενέργειας ή του Υπουργού Περιβάλλοντος και Ενέργειας.

2\. Κατά την άσκηση των παραπάνω αρμοδιοτήτων από τους ελεγκτές δόμησης εφαρμόζονται οι διατάξεις του<a href="https://ia37rg02wpsa01.blob.core.windows.net/fek/01/1999/19990100045.pdf" title="Δείτε το Σχετικό"> άρθρου 7 του ν. 2690/1999</a> (Α’ 45). Ενδεικτικά απαγορεύεται η διενέργεια ελέγχου από ελεγκτή δόμησης, σε κτίριο ή τμήματα αυτού εφόσον: α) στη μελέτη ή κατασκευή ή επίβλεψη, ή διαχείριση ή λειτουργία ή συντήρηση συμμετείχε με οποιοδήποτε τρόπο ο ίδιος ή νομικό πρόσωπο του οποίου είναι μέλος ή εταίρος ή υπάλληλος, β) έχει δικαίωμα κυριότητας, νομής ή κατοχής, ο ίδιος ή συγγενής του έως β' βαθμού ή νομικό πρόσωπο του οποίου ο ίδιος είναι μέλος ή εταίρος ή υπάλληλος.



---
weight: 327
title: "Άρθρο 327 Δικαιολογητικά για τη χορήγηση της έγκρισης εργασιών δόμησης μικρής κλίμακας"
slug: art327
prev: art326
next: art328
---

1\. Τα δικαιολογητικά που υποβάλλονται για τη χορήγηση της έγκρισης εργασιών δόμησης μικρής κλίμακας είναι τα ακόλουθα:

α) Αίτηση του ιδιοκτήτη ή του έχοντος νόμιμο δικαίωμα, στην οποία αναγράφονται τα πλήρη στοιχεία του και τα στοιχεία του ακινήτου.

β) Εγκρίσεις των αρμόδιων υπηρεσιών και συλλογικών οργάνων (όπως Υπουργείου Πολιτισμού, Σ.Α. κ.τ.λ.), όπου αυτές απαιτούνται από τις κείμενες διατάξεις, με τα συνοδευτικά τους στοιχεία.

γ) Βεβαίωση-τεχνική έκθεση μηχανικού και προϋπολογισμός έργου.

γα) Στην βεβαίωση-τεχνική έκθεση:

\- δηλώνεται ότι το κτίσμα, το γήπεδο, το οικόπεδο ή η διηρημένη ιδιοκτησία βρίσκεται σε εκτός ή εντός σχεδίου περιοχή ή σε οικισμό, ότι δεν εμπίπτει στις απαγορευτικές περιπτώσεις [του άρθρου 316 ]({{< relref "art316" >}} "Δείτε το Σχετικό")παρ. 1, με την επιφύλαξη εξαίρεσης αυτού από άλλες διατάξεις, ότι οι εργασίες που πρόκειται να εκτελεστούν πληρούν τις ισχύουσες πολεοδομικές διατάξεις και κανονισμούς και ότι το κτίριο εμπίπτει στις περιπτώσεις [του άρθρου 316 ]({{< relref "art316" >}} "Δείτε το Σχετικό")παρ. 2 με ειδική αναφορά στα κατά περίπτωση νομιμοποιητικά στοιχεία. Ειδικότερα, αναγράφεται ο αριθμός της οικοδομικής άδειας ή άδειας δόμησης ή άλλης άδειας, ή/και ο ηλεκτρονικός αριθμός οριστικής δήλωσης υπαγωγής αυθαιρέτου ή της δήλωσης εξαίρεσης από την κατεδάφιση ή στοιχεία οριστικής εξαίρεσης από την κατεδάφιση δυνάμει άλλου νόμου,

\- περιγράφεται το οικόπεδο ή το γήπεδο, το κτίσματα καθώς και αναλυτικά οι εργασίες που θα εκτελεστούν σε αυτά.

Την τεχνική έκθεση συνοδεύουν σχέδια, εφόσον απαιτούνται, για να τεκμηριωθεί επαρκώς.

γβ) Προϋπολογισμός εργασιών μόνο για τις περιπτώσεις όπου απαιτείται έλεγχος υπέρβασης ή μη του οριζομένου ποσού των είκοσι πέντε χιλιάδων ευρώ (25.000), σύμφωνα με την παρ. 2 [του άρθρου 315]({{< relref "art315" >}} "Δείτε το Σχετικό"), υπολογιζόμενος σύμφωνα με το Παράρτημα [του άρθρου 400]({{< relref "art400" >}} "Δείτε το Σχετικό").

δ) Απόσπασμα κτηματολογικού διαγράμματος ή πιστοποιητικό κτηματογραφούμενου ακινήτου ή βεβαίωση για την υποβολή δήλωσης στο κτηματολόγιο.

ε) Φωτογραφίες του ακινήτου και του περιβάλλοντος χώρου αυτού.

στ) Δήλωση συναίνεσης των συνιδιοκτητών του ακινήτου, εφόσον οι εργασίες πραγματοποιούνται σε κοινόχρηστους χώρους, όπως ακάλυπτους χώρους οικοπέδου ή γηπέδου ή κοινόκτητα τμήματα του κτιρίου, όπως όψεις, φέροντα οργανισμό, δώμα και στέγη. Η συναίνεση αποδεικνύεται με κάθε νόμιμο τρόπο (όπως υπεύθυνες δηλώσεις με θεωρημένο το γνήσιο της υπογραφής, πρακτικό γενικής Συνελεύσεως συνιδιοκτητών κ.λπ.).

ζ) Κατάθεση σχεδίου και φακέλου ασφάλειας και υγείας του έργου, με ορισμό του υπεύθυνου συντονιστή σύμφωνα με τα οριζόμενα στο <a href="https://ia37rg02wpsa01.blob.core.windows.net/fek/01/1996/19960100212.pdf" title="Δείτε το Σχετικό">π.δ. 305/1996</a> (Α\` 212), όπου απαιτείται.

η) στοιχεία για τη διαχείριση των αποβλήτων (Σ.Δ.Α.) παρέχοντας τουλάχιστον τις πληροφορίες της παραγράφου 2 [του άρθρου 7 ]({{< relref "art7" >}} "Δείτε το Σχετικό")της κοινής υπουργικής απόφασης υπ\` αριθμ. 36259/1757/Ε103/13.8.2010 ([Β\` 1312](javascript:open_fek_links('%CE%92','1312','2010'))), τα οποία συνοδεύονται από αντίγραφο της υπογεγραμμένης σύμβασης του διαχειριστή των Α.Ε.Κ.Κ. με εγκεκριμένο Σ.Ε.Δ. Α.Ε.Κ.Κ. ή απόφαση έγκρισης Α.Σ.Ε.Δ. από το Δ.Σ. του Ε.Ο.ΑΝ.. Για τις περιφερειακές ενότητες στις οποίες δεν υπάρχει εγκεκριμένο Σ.Ε.Δ. Α.Ε.Κ.Κ., αντί του αντιγράφου της υπογεγραμμένης σύμβασης, απαιτείται υπεύθυνη δήλωση του διαχειριστή των ΑΕΚΚ για τη διασφάλιση της διαχείρισης των παραγόμενων Α.Ε.Κ.Κ. και για τη συνεργασία του με Σ.Ε.Δ. Α.Ε.Κ.Κ. σε οποιαδήποτε φάση εκτέλεσης των οικοδομικών εργασιών εγκριθεί η λειτουργία του στην αντίστοιχη περιφερειακή ενότητα. Για τις εργασίες που δεν συνεπάγονται την παραγωγή Α.Ε.Κ.Κ. αντί του αντιγράφου της υπογεγραμμένης σύμβασης, απαιτείται σχετική υπεύθυνη δήλωση μηχανικού.

2\. Επιτρέπεται η εκτέλεση εργασιών μικρής κλίμακας σε κτίρια νομίμως υφιστάμενα, καθώς και σε κτίρια ή τμήματα κτιρίων τα οποία έχουν εξαιρεθεί της κατεδάφισης ή έχουν υπαχθεί σε οποιονδήποτε νόμο εξαίρεσης από την κατεδάφιση ή τακτοποίησης ή ρύθμισης αυθαίρετων κατασκευών εφόσον:

α) δεν παραβιάζονται οι πολεοδομικές διατάξεις,

β) τα οικόπεδα, τα γήπεδα ή τα κτίσματα, στα όποια εκτελούνται, δεν βρίσκονται σε δάσος, ρέμα, αιγιαλό ή παραλία, σε καθορισμένο αρχαιολογικό χώρο όπου απαγορεύεται η δόμηση, σε περιοχή απολύτου προστασίας, σε εγκεκριμένο κοινόχρηστο χώρο της πόλης ή του οικισμού, σε κτίρια που είναι στατικά επικίνδυνα, πριν αρθεί η επικινδυνότητα, σε τμήμα κτιρίου που έχει κατασκευαστεί μετά τη θεσμοθέτηση παρόδιας στοάς και εμπίπτει σε αυτήν, καθώς και σε ρυμοτομούμενα κτίρια, παρά το όριο διεθνών, εθνικών, επαρχιακών, δημοτικών ή κοινοτικών οδών εντός ζώνης πλάτους πενήντα τοις εκατό (50%) των οριζόμενων από τη νομοθεσία για την ασφάλεια της υπεραστικής συγκοινωνίας.

3\. α) Για τις περιπτώσεις της περ. α’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Το έγγραφο της αρμόδιας αρχαιολογικής υπηρεσίας του Υπουργείου Πολιτισμού το οποίο ορίζει τη σχετική υποχρέωση για την περίπτωση δοκιμαστικών τομών, ή βεβαίωση μηχανικού ότι δεν απαιτούνται εργασίες αντιστήριξης για την περίπτωση εργασιών για γεωτεχνικές έρευνες.

ii\) Αντίγραφο Τοπογραφικού Διαγράμματος.

β) Για τις περιπτώσεις της περ. β’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Τοπογραφικό διάγραμμα.

ii\) Σχέδια κατόψεων, τομών και όψεων.

iii\) Δικαιολογητικά στοιχεία που προβλέπονται για το εκάστοτε ειδικό πρόγραμμα στέγασης ή αυτοστέγασης από ειδικές διατάξεις και κανονιστικές πράξεις. Ειδικά για την περίπτωση προσωρινής στεγαστικής αποκατάστασης πληγέντων από βίαια συμβάντα, τα δικαιολογητικά στοιχεία που υποβάλλονται είναι η απόφαση οριοθέτησης της πληγείσας περιοχής και, είτε το δελτίο ταχείας αυτοψίας του ακινήτου με το οποίο το κτίριο έχει κριθεί μη κατοικήσιμο, είτε το δελτίο επανελέγχου του ακινήτου με το οποίο το κτίριο έχει κριθεί επικίνδυνο για χρήση ή προσωρινά ακατάλληλο για χρήση από την αρμόδια υπηρεσία. Στην περίπτωση αυτή, η τοποθέτηση της προκατασκευασμένης κατοικίας δύναται να γίνει στο αρχικό οικόπεδο ή γήπεδο, στον ακάλυπτο χώρο αυτού ή σε άλλο οικόπεδο ή γήπεδο ιδιοκτησίας του πληγέντος εντός της ίδιας περιφερειακής ενότητας, με υποχρέωση απομάκρυνσής της μετά την ολοκλήρωση της διαδικασίας αποκατάστασης ή ανακατασκευής του πληγέντος κτίσματος. Η υλοποίηση της απομάκρυνσης της προκατασκευασμένης κατοικίας καλύπτεται από την χορηγηθείσα έγκριση για την τοποθέτησή της και λαμβάνει χώρα μετά από σχετική έγγραφη ενημέρωση της αρμόδιας υπηρεσίας δόμησης.

γ) Για τις περιπτώσεις της περ. γ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Έγκριση της αρμόδιας Υπηρεσίας Αγροτικής Ανάπτυξης και Τροφίμων.

ii\) Αντίγραφο τοπογραφικού διαγράμματος με απεικόνιση της θέσης της εγκατάστασης.

δ) Για τις περιπτώσεις της περ. δ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Δήλωση αρμόδιου μηχανικού που αναλαμβάνει την ευθύνη της στατικής και ηλεκτρομηχανολογικής ασφάλειας της κατασκευής και των εγκαταστάσεων.

ii\) Αντίγραφο τοπογραφικού διαγράμματος ή απόσπασμα ρυμοτομικού ή άλλο διάγραμμα, στο οποίο αποτυπώνονται οι θέσεις των εγκαταστάσεων.

ii\) Σχέδια κατόψεων και τομών.

ε) Για τις περιπτώσεις της περ. ε’ της παρ. 2 [του άρθρου 315]({{< relref "art315" >}} "Δείτε το Σχετικό"), και μέχρι να εκδοθεί η προβλεπόμενη από [το άρθρο 218 ]({{< relref "art218" >}} "Δείτε το Σχετικό")υπουργική απόφαση, κατατίθενται επιπρόσθετα των γενικών δικαιολογητικών της παρ. 1:

i\) Πιστοποιητικό στατικής επάρκειας ή στατική μελέτη.

ii\) Μισθωτήριο συμβόλαιο για την παραχώρηση της δημόσιας ή κοινόχρηστης έκτασης.

iii\) Εγκριτικές πράξεις παραχώρησης από τον αρμόδιο κατά περίπτωση φορέα (δήμος, περιφέρεια, κτηματική υπηρεσία, κ.τ.λ.).

iv\) Έγκριση τοποθέτησης από τον αρμόδιο κατά περίπτωση φορέα, που εγκρίνει τη λειτουργία.

v\) Αντίγραφο τοπογραφικού διαγράμματος ή απόσπασμα ρυμοτομικού ή άλλο διάγραμμα, με την υπό κλίμακα σκαριφηματική αποτύπωση των εγκαταστάσεων (θέση, διαστάσεις, αποστάσεις, κ.λπ.).

vi\) Κάτοψη, τομή και όψεις σε κατάλληλη κλίμακα.

στ) Για τις περιπτώσεις της περ. στ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Υπεύθυνη δήλωση μηχανικού, στην οποία αναφέρεται ότι οι μελέτες προσθήκης ανελκυστήρα και του χώρου πρόσβασης σ\` αυτόν, συντάχθηκαν σύμφωνα με τις γενικές και ειδικές πολεοδομικές διατάξεις και κανονισμούς, είναι πλήρεις και τα στοιχεία και οι διαστάσεις τους συμφωνούν με τις προδιαγραφές και τους κανονισμούς που ισχύουν. Δηλώνεται επίσης ότι στο υφιστάμενο κτίριο, κατά τον χρόνο ανέγερσης του δεν ήταν υποχρεωτική η κατασκευή ανελκυστήρα από τις ισχύουσες τότε διατάξεις, ή ότι ήταν υποχρεωτική, αλλά η σχετική αλλαγή κατά την κατασκευή έχει υπαχθεί στις διατάξεις περί τακτοποίησης ή ρύθμισης αυθαιρέτων ή ότι το κτίριο διαθέτει ανελκυστήρα με εσωτερικές διαστάσεις θαλάμου εκτός προδιαγραφών ΕΛΟΤ-ΕΝ 81-70, ή ότι στο κτίριο πρέπει να γίνει επέκταση των στάσεων του ανελκυστήρα προκειμένου να είναι δυνατή η πρόσβαση.

ii\) Αντίγραφο τοπογραφικού διαγράμματος, με την υπό κλίμακα αποτύπωση του ανελκυστήρα και του απαιτούμενου χώρου πρόσβασης σε αυτόν.

iii\) Σχέδιο κάτοψης και τομής σε κλίμακα 1:100, καθώς και όψη στην περίπτωση που ο ανελκυστήρας τοποθετείται εκτός του περιγράμματος του υφιστάμενου κτιρίου.

iv\) Στατική μελέτη από αρμόδιο μηχανικό όταν πρόκειται για προσθήκη νέας κατασκευής/εγκατάστασης ανελκυστήρα σε υφιστάμενο κτίριο, ή πιστοποιητικό στατικής επάρκειας στην περίπτωση επέμβασης σε υπάρχον κέλυφος σύμφωνα με τις ισχύουσες ελληνικές ή ευρωπαϊκές προδιαγραφές και κανονισμούς.

v\) Ηλεκτρομηχανολογική μελέτη ή τεχνική έκθεση αρμοδίου μηχανικού για την ασφάλεια της εγκατάστασης στην περίπτωση επέμβασης σε υπάρχον κέλυφος σύμφωνα με τις ισχύουσες ελληνικές ή ευρωπαϊκές προδιαγραφές.

vi\) Αντί της υποβολής δήλωσης συναίνεσης, πρακτικό της γενικής συνέλευσης της πολυκατοικίας με πλειοψηφία του πενήντα ένα τοις εκατό (51%) του συνόλου των ψήφων κατά το<a href="https://ia37rg02wpsa01.blob.core.windows.net/fek/01/2003/20030100304.pdf" title="Δείτε το Σχετικό"> άρθρο 11 του ν. 3209/2003</a> (A’ 304) για την κατά παρέκκλιση του του Μέρους Δ’ κατασκευή ανελκυστήρα στις περιπτώσεις που η οικοδομή έχει υπαχθεί στις διατάξεις του<a href="https://ia37rg02wpsa01.blob.core.windows.net/fek/01/1929/19290100004.pdf" title="Δείτε το Σχετικό"> ν. 3741/1929</a> «Περί ιδιοκτησίας κατ\` ορόφους» (Α’ 4).

ζ) Για τις περιπτώσεις της περ. ζ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

ζα) Για την κοπή δένδρων σε κοινόχρηστο χώρο πόλης ή οικισμού:

i\) Αίτηση της αρμόδιας υπηρεσίας.

ii\) Αιτιολογημένη τεχνική έκθεση του αρμόδιου γεωπόνου, δασολόγου, ή αρμόδιου γεωτεχνικού επιστήμονα στην οποία περιγράφονται οι λόγοι για την κοπή δέντρων και ότι αυτά δεν προστατεύονται από τις διατάξεις για την προστασία των δασών και των δασικών γενικά εκτάσεων ή από διατάξεις της αρχαιολογικής νομοθεσίας ή της νομοθεσίας για τις προστατευόμενες περιοχές ή άλλης συναφούς νομοθεσίας.

iii\) Αντίγραφο τοπογραφικού διαγράμματος ή απόσπασμα ρυμοτομικού ή άλλο διάγραμμα, στο οποίο θα σημειώνεται η θέση των δέντρων που θα κοπούν και τυχόν μελλοντικές θέσεις φύτευσης δέντρων.

iv\) Απόφαση του αρμόδιου οργάνου του οικείου δήμου.

ζβ) Για την κοπή δένδρου/-ων σε οικόπεδα, κατατίθενται:

i\) Τεχνική έκθεση του μηχανικού ή γεωπόνου στην οποία περιγράφεται ο λόγος για τον οποίο επιβάλλεται η κοπή και βεβαιώνεται ότι τα δέντρα δεν προστατεύονται από τις διατάξεις για την προστασία των δασών και των δασικών γενικά εκτάσεων ή από διατάξεις της αρχαιολογικής νομοθεσίας ή της νομοθεσίας για τις προστατευόμενες περιοχές ή άλλης συναφούς νομοθεσίας. Ειδικότερα για τις περιπτώσεις που εμπίπτουν σε εγκεκριμένο ρυμοτομικό σχέδιο δηλώνεται ότι εξασφαλίζεται ο ελάχιστος υποχρεωτικός αριθμός δέντρων όπως αυτός ορίζεται στις διατάξεις του Κτιριοδομικού Κανονισμού (υπ’ αριθμ. Απόφαση 3046/304/1989 (Δ\` 59) ή ΥΠΕΝ/ΔΑΟΚΑ/66006/2360/16.6.2023 (Β\` 3985), κατά χρονική περίπτωση), για άδειες που εκδόθηκαν μετά την ισχύ του.

ii\) Αντίγραφο του τοπογραφικού διαγράμματος, στο οποίο σημειώνεται η θέση των δέντρων που θα κοπούν και τυχόν θέσεις μελλοντικής φύτευσης δέντρων.

η) Για τις περιπτώσεις της περ. η’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

Αντίγραφο τοπογραφικού διαγράμματος, με την υπό κλίμακα αποτύπωση των εγκαταστάσεων (θέση, διαστάσεις, αποστάσεις κ.τ.λ.).

θ) Για τις περιπτώσεις της περ. θ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Δήλωση ανάθεσης και ανάληψης της ευθύνης από μηχανικό για την επίβλεψη του έργου.

ii\) Αντίγραφο τοπογραφικού διαγράμματος.

ι) Για τις περιπτώσεις της περ. ι’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος, με την αποτύπωση των εγκαταστάσεων (θέση, διαστάσεις, αποστάσεις κ.τ.λ.). Ειδικά για τις περιπτώσεις δημοσίων ή δημοτικών έργων μπορεί να κατατίθεται αντί του τοπογραφικού διαγράμματος, οδοιπορικό σκαρίφημα με σημειωμένες τις θέσεις τοποθέτησης των εργοταξιακών οικίσκων.

ii\) Τεχνική έκθεση μηχανικού στην οποία περιγράφεται η αναγκαιότητα, το μέγεθος και η θέση τοποθέτησης των εργοταξιακών οικίσκων και δηλώνεται ότι οι ανωτέρω οικίσκοι απομακρύνονται υποχρεωτικά πριν την οριστική ηλεκτροδότηση του ακινήτου ή την προσωρινή παραλαβή του έργου αντιστοίχως. Επίσης, σε περίπτωση που κρίνεται απαραίτητη η τοποθέτηση παραπάνω του ενός οικίσκου, τεκμηριώνεται η αναγκαιότητά τους.

iii\) Σε περίπτωση που ο χώρος τοποθέτησης των οικίσκων είναι ιδιωτικός, συνυποβάλλεται το ιδιωτικό συμφωνητικό μίσθωσης ή παραχώρησης του χώρου αυτού.

ια) Για τις περιπτώσεις της περ. ια’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος, με την αποτύπωση των εγκαταστάσεων (θέση, διαστάσεις, αποστάσεις κ.τ.λ.).

ii\) Άδεια ίδρυσης ή λειτουργίας του πρατηρίου υγρών και αερίων καυσίμων από την αρμόδια υπηρεσία.

ιβ) Για τις περιπτώσεις της περ. ιβ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Δήλωση ανάθεσης και ανάληψης της ευθύνης από μηχανικό για την επίβλεψη του έργου.

ii\) Αντίγραφο τοπογραφικού διαγράμματος. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι, για τις εργασίες εξωτερικών χρωματισμών ή αντικατάστασης κιγκλιδωμάτων ή επισκευής επιχρισμάτων ή επισκευής όψεων με διαφορετικό υλικό και ανεξαρτήτως χρήσης ικριωμάτων, εκδίδεται υποχρεωτικά έγκριση εργασιών δόμησης μικρής κλίμακας και κατατίθενται συμπληρωματικά όψεις του κτιρίου. Στην περίπτωση που από την τεχνική έκθεση του μηχανικού προκύπτει ότι οι εργασίες θα υλοποιηθούν με το ίδιο ακριβώς υλικό κατά την τυπολογία της υπάρχουσας κατασκευής, απαιτείται η έκδοση έγκρισης εργασιών δόμησης μικρής κλίμακας, μόνο εφόσον γίνεται χρήση ικριωμάτων και δεν απαιτείται η υποβολή όψεων του κτιρίου.

Σε κτίρια χαρακτηρισμένα ως μνημεία και διατηρητέα κτίρια για τις εργασίες της παρούσας περίπτωσης κατατίθενται συμπληρωματικά και όψεις του κτιρίου.

ιγ) Για τις περιπτώσεις της περ. ιγ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Βεβαίωση του μηχανικού ότι δεν θίγονται τα δομικά στοιχεία της όψης του κτιρίου.

ii\) Αντίγραφο τοπογραφικού διαγράμματος. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι ή/και σε κτίρια χαρακτηρισμένα ως μνημεία, διατηρητέα κτίρια και στις ζώνες προστασίας αυτών, για την επένδυση όψεων και αντικατάσταση υαλοπετασμάτων κατατίθενται συμπληρωματικά και όψεις του κτιρίου.

ιδ) Για τις περιπτώσεις της περ. ιδ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος, με την υπό κλίμακα αποτύπωση των εγκαταστάσεων (θέση, διαστάσεις, αποστάσεις κ.τ.λ.).

ii\) Σχέδια κάτοψης και όψεων σε κλίμακα 1:100 ή 1:50.

iii\) Υπεύθυνη δήλωση του Μηχανικού ότι δεν παραβιάζεται το ιδεατό στερεό του κτιρίου.

ιε) Για τις περιπτώσεις της περ. ιε’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος, με την υπό κλίμακα αποτύπωση των εγκαταστάσεων (θέση, διαστάσεις, αποστάσεις κ.τ.λ.) καθώς και των διαμορφώσεων του εδάφους.

ii\) Υπεύθυνη δήλωση του μηχανικού ότι δεν απαιτείται για την εγκατάστασή της τοιχίο από οπλισμένο σκυρόδεμα και ότι το ύψος όλων των κατασκευών σε κανένα σημείο δεν υπερβαίνει το ένα (1) μέτρο από την οριστική στάθμη εδάφους και ότι δεν απαιτούνται εκσκαφές ή επιχώσεις του φυσικού εδάφους μεγαλύτερες από ενάμησι (1,50) μέτρο για την τοποθέτησή της καθώς και ότι τηρείται η απαιτούμενη φύτευση του υποχρεωτικώς ακαλύπτου χώρου.

iii\) Δήλωση αρμόδιου μηχανικού που αναλαμβάνει την ευθύνη της στατικής και ηλεκτρομηχανολογικής ασφάλειας της κατασκευής και των εγκαταστάσεων.

iv\) Στατική μελέτη ή πιστοποιητικό στατικής επάρκειας της κατασκευής.

v\) Ηλεκτρομηχανολογική μελέτη.

ιστ) Για τις περιπτώσεις της περ. ιστ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος.

ii\) Σχέδιο κάτοψης δώματος με αποτύπωση των εγκαταστάσεων (θέση, διαστάσεις, αποστάσεις κ.λπ.), καθώς και σχέδιο όψης εφόσον απαιτείται,

iii\) Υπεύθυνη δήλωση του μηχανικού, στην οποία αναφέρεται ότι αναλαμβάνει την ευθύνη της ασφάλειας της κατασκευής ή της εγκατάστασης, ότι δεν θίγεται η στατική επάρκεια του κτιρίου, ότι πληρούνται οι γενικές και ειδικές πολεοδομικές διατάξεις και κανονισμοί και ότι δεν παραβιάζεται το ιδεατό στερεό του κτιρίου.

ιζ) Για τις περιπτώσεις της περ. ιζ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος.

ii\) Υπεύθυνη δήλωση του μηχανικού ότι δεν θίγονται τα στοιχεία του φέροντος οργανισμού του κτιρίου.

iii\) Σχέδιο κάτοψης σε κλίμακα 1:100 ή 1:50.

iv\) Συμβολαιογραφική δήλωση του<a href="https://ia37rg02wpsa01.blob.core.windows.net/fek/01/1981/19810100302.pdf" title="Δείτε το Σχετικό"> ν. 1221/1981</a> (Α’ 292) και μεταγραφή της, για την εξασφάλιση των υποχρεωτικών θέσεων στάθμευσης, εφόσον απαιτείται. Σε περίπτωση που από τις εσωτερικές διαρρυθμίσεις ή την αλλαγή χρήσης τροποποιούνται μελέτες του κτιρίου (π.χ. παθητική/ενεργητική πυροπροστασία, ηλεκτρομηχανολογικές εγκαταστάσεις, κ.λπ.), κατατίθενται και οι κατά περίπτωση τροποποιημένες μελέτες.

ιη) Για τις περιπτώσεις της περ. ιη΄ της παρ. 2 [του άρθρου 315]({{< relref "art315" >}} "Δείτε το Σχετικό"), μέχρι την δημοσίευση της υπουργικής απόφασης της παρ. 3 [του άρθρου 213 ]({{< relref "art213" >}} "Δείτε το Σχετικό")κατατίθενται επιπρόσθετα των γενικών δικαιολογητικών της παρ. 1 τα δικαιολογητικά που ορίζονται στην υπ’ αριθμ. 911/9.1.2012 υπουργική απόφαση «Όροι, προϋποθέσεις και διαδικασία κατασκευής φυτεμένων επιφανειών σε δώματα, στέγες και υπαίθριους χώρους κτιρίων» (Β’ 14) και μετά τη δημοσίευση της υπουργικής απόφασης όσα ορίζονται σε αυτή.

Ειδικότερα για την κατασκευή φυτεμένων δωμάτων και φυτεμένων επιφανειών σε δημόσια κτίρια, τα οποία έχουν ενταχθεί σε οποιοδήποτε χρηματοδοτικό πρόγραμμα, κατατίθενται συμπληρωματικά και τα εξής:

i\) Αντίγραφο τοπογραφικού διαγράμματος.

ii\) Αντίγραφο της απόφασης ένταξης του έργου στο χρηματοδοτικό πρόγραμμα ή αντίγραφο της απόφασης θετικής αξιολόγησης και πρόκρισης προς χρηματοδότηση του έργου.

iii\) Δήλωση στατικής επάρκειας από αρμόδιο μηχανικό.

iv\) Αντίγραφο της τεχνικής έκθεσης κατασκευής φυτεμένης επιφάνειας, όπως αυτή κατατέθηκε στον αρμόδιο φορέα για την ένταξη στο χρηματοδοτικό πρόγραμμα. Σε περίπτωση που δεν έχει κατατεθεί τεχνική έκθεση για την χρηματοδότηση, τότε κατατίθεται η τεχνική έκθεση που προβλέπεται στην υπ’ αριθμ. 911/9.1.2012 υπουργική απόφαση (Β’ 14).

ιθ) Για τις περιπτώσεις της περ. ιθ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

Βεβαίωση του μηχανικού ότι δεν αλλοιώνονται οι όψεις, ότι δεν θίγονται τα φέροντα στοιχεία των όψεων και του κτιρίου καθώς και ότι τηρούνται οι πολεοδομικές διατάξεις. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι, για τις ανωτέρω εργασίες κατατίθενται συμπληρωματικά και όψεις του κτιρίου.

κ) Για τις περιπτώσεις της περ. κ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Δήλωση ανάθεσης και ανάληψης της ευθύνης του μηχανικού για την επίβλεψη του έργου.

ii\) Αντίγραφο τοπογραφικού διαγράμματος.

iii\) Βεβαίωση του μηχανικού ότι δεν θίγονται τα στοιχεία του φέροντος οργανισμού του κτιρίου.

κα) Για τις περιπτώσεις της περ. κα’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθεται επιπρόσθετα των γενικών δικαιολογητικών της παρ. 1:

Τοπογραφικό διάγραμμα, στο οποίο σημειώνεται η περίφραξη ή η θέση των πασσάλων και οι διαστάσεις της. Σε περίπτωση που το ακίνητο βρίσκεται σε παραθαλάσσια περιοχή κατατίθεται και υπεύθυνη δήλωση του μηχανικού στην οποία δηλώνει ότι το γήπεδο απέχει περισσότερο από πεντακόσια (500) μέτρα από τη θάλασσα.

κβ) Για τις περιπτώσεις της περ. κβ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθεται επιπρόσθετα των γενικών δικαιολογητικών της παρ. 1:

Τοπογραφικό διάγραμμα, στο οποίο σημειώνεται η περίφραξη και οι διαστάσεις της. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι, για τις ανωτέρω εργασίες κατατίθενται συμπληρωματικά και όψεις.

κγ) Για τις περιπτώσεις της περ. κγ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Έγκριση της αρμόδιας διεύθυνσης αγροτικής ανάπτυξης και τροφίμων ότι η αποθήκη κρίνεται απαραίτητη, για την αποθήκευση αγροτικών γενικώς προϊόντων και εφοδίων.

ii\) Τοπογραφικό διάγραμμα, στο οποίο αποτυπώνεται η αποθήκη (θέση, διαστάσεις αποστάσεις κ.τ.λ.).

iii\) Σχέδια κάτοψης και τομής σε κλίμακα 1:100 ή 1:50. Όπου από ειδικές διατάξεις της περιοχής ορίζεται υποχρεωτική η κατασκευή στέγης, κατασκευάζεται υποχρεωτικά στέγη, ενώ αντίστοιχα όπου είναι υποχρεωτική η κατασκευή δώματος, το ύψος των τριών (3,00) μέτρων υπολογίζεται συμπεριλαμβανομένου του στηθαίου του δώματος.

κδ) Για τις περιπτώσεις της περ. κδ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Υπεύθυνη δήλωση μηχανικού ότι η εγκατάσταση θα εξυπηρετεί επαγγελματική χρήση και ότι η καμινάδα πληροί τις διατάξεις του «Κτιριοδομικού Κανονισμού», υπ’ αριθμ. ΥΠΕΝ/ΔΑΟΚΑ/66006/2360/16.6.2023 απόφαση (Β\` 3985) .

ii\) Τεχνική έκθεση αρμόδιου μηχανικού ότι δεν επηρεάζεται η στατική επάρκεια του φέροντος οργανισμού του κτιρίου.

iii\) Αντίγραφο του τοπογραφικού διαγράμματος, με την αποτύπωση των εστιών και φούρνων (θέση, διαστάσεις, αποστάσεις κ.τ.λ.).

Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι ή/και σε κτίρια χαρακτηρισμένα ως μνημεία, διατηρητέα κτίρια και στις ζώνες προστασίας αυτών για την κατασκευή εστιών, φούρνων και τζακιών κατατίθενται συμπληρωματικά και όψεις του κτιρίου.

κε) Για τις περιπτώσεις της περ. κε’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος.

ii\) Τεχνική έκθεση αρμόδιου μηχανικού ότι δεν επηρεάζεται η στατική επάρκεια του φέροντος οργανισμού του κτιρίου και ότι η καμινάδα πληροί τις διατάξεις του «Κτιριοδομικού Κανονισμού», υπ’ αριθμ. ΥΠΕΝ/ΔΑΟΚΑ/66006/2360/16.6.2023 απόφαση (Β\` 3985) .

iii\) Σχέδιο κάτοψης σε κλίμακα 1:100 ή 1:50 στο οποίο αποτυπώνεται η θέση του τζακιού και της καπνοδόχου. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι ή/και σε κτίρια χαρακτηρισμένα ως μνημεία, διατηρητέα κτίρια και στις ζώνες προστασίας αυτών για την κατασκευή τζακιών με τις καπνοδόχους τους κατατίθενται συμπληρωματικά και όψεις του κτιρίου.

κστ) Για τις περιπτώσεις της περ. κστ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος.

ii\) Τεχνική έκθεση αρμόδιου μηχανικού στην οποία αναφέρεται ότι αυτή έχει τις ίδιες διαστάσεις, ότι δεν μεταβάλλεται ο όγκος της, ότι δεν αυξάνεται το τελικό ύψος του κτιρίου, και της στέγης και ότι δεν θίγονται τα στοιχεία του φέροντος οργανισμού του κτιρίου.

iii\) Σχέδια κάτοψης, όψης και τομής σε 1:100 ή 1:50.

iv\) Στατική μελέτη.

κζ) Για τις περιπτώσεις της περ. κζ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος.

ii\) Αίτηση εκάστου των ιδιοκτητών των προς συνένωση χώρων ή του νομίμως εξουσιοδοτημένου εκπροσώπου τους.

iii\) Ιδιωτική σύμβαση των ιδιοκτητών, στην περίπτωση λειτουργικής συνένωσης κτιρίων ομόρων οικοπέδων, στην οποία αναγράφεται το χρονικό διάστημα της λειτουργικής ενοποίησης των κτισμάτων ή χώρων.

iv\) Τεχνική έκθεση μηχανικού στην οποία αναγράφονται οι εργασίες που θα εκτελεστούν για την ενιαία λειτουργία του χώρου (συμπεριλαμβανομένων και τυχόν εσωτερικών διαρρυθμίσεων) και αναφέρεται ότι δεν παραβιάζονται οι πολεοδομικές και κτιριοδομικές διατάξεις, ότι δεν δημιουργείται αυθαίρετη αλλαγή χρήσης και ότι δεν θίγεται η στατική επάρκεια των κτιρίων στα οποία ανήκουν οι χώροι που συνενώνονται λειτουργικά.

v\) Συναίνεση με αυξημένη πλειοψηφία εξήντα επτά τοις εκατό (67%) των συνιδιοκτητών των όμορων οικοπέδων ή των όμορων αυτοτελών ιδιοκτησιών του ιδίου κτιρίου.

vi\) Αντίγραφα των οικοδομικών αδειών των όμορων κτιρίων ή του ενός εφόσον πρόκειται για συνένωση ιδιοκτησιών εντός του ιδίου κτιρίου.

vii\) Σχέδια αρχιτεκτονικής μελέτης (κάτοψη, τομή) συνοδευόμενη από την τροποποιημένη μελέτη πυροπροστασίας του ενιαίου χώρου.

viii\) Συμβολαιογραφική δήλωση του<a href="https://ia37rg02wpsa01.blob.core.windows.net/fek/01/1981/19810100302.pdf" title="Δείτε το Σχετικό"> ν. 1221/1981</a> (Α’ 292) και μεταγραφή της, για την εξασφάλιση των υποχρεωτικών θέσεων στάθμευσης, όπου απαιτείται. Τα ανωτέρω ισχύουν και για τον διαχωρισμό των χώρων μετά τη λειτουργική συνένωση.

κη) Για τις περιπτώσεις της περ. κη’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος, με την υπό κλίμακα, σκαριφηματική αποτύπωση των εγκαταστάσεων (θέση, διαστάσεις, αποστάσεις κ.τ.λ.).

ii\) Δήλωση στατικής επάρκειας από αρμόδιο μηχανικό.

iii\) Έγκριση εγκατάστασης από τον αρμόδιο φορέα.

κθ) Για τις περιπτώσεις της περ. κθ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Δήλωση ανάθεσης και ανάληψης της ευθύνης από μηχανικό για την επίβλεψη του έργου.

ii\) Αντίγραφο τοπογραφικού διαγράμματος.

iii\) Τεχνική έκθεση μηχανικού στην οποία περιγράφονται οι εργασίες που θα γίνουν και το σύστημα θέρμανσης που επιλέγεται.

iv\) Πλήρης μελέτη εγκατάστασης αυτόνομου συστήματος θέρμανσης.

v\) Μελέτη κατανομής δαπανών για όλο το κτίριο, εφ\` όσον τροποποιείται η υπάρχουσα μελέτη.

Στην περίπτωση που γίνεται εφαρμογή του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> άρθρου 127 του ν. 4495/2017</a> (Α’ 167), αντί του δικαιολογητικού της συναίνεσης των συνιδιοκτητών ισχύουν τα οριζόμενα περί συναινέσεων στο εν λόγω άρθρο και υποβάλλονται επιπρόσθετα Πιστοποιητικό Ενεργειακής Απόδοσης του κτιρίου ή κτιριακής μονάδας (Π.Ε.Α.), ενώ στην ανωτέρω τεχνική έκθεση μηχανικού πρέπει επιπρόσθετα να αιτιολογείται η βελτίωση της ενεργειακής απόδοσης της ιδιοκτησίας σε σχέση με το υφιστάμενο σύστημα θέρμανσης και η ικανοποίηση των ελάχιστων απαιτήσεων του Κανονισμού Ενεργειακής Απόδοσης Κτιρίων σε ό,τι αφορά το προτεινόμενο σύστημα θέρμανσης.

λ) Για τις περιπτώσεις της περ. λ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος.

ii\) Διάγραμμα κάλυψης στο οποίο αποτυπώνονται οι κατασκευές με τις διαστάσεις τους.

iii\) Τεχνική έκθεση μηχανικού στην οποία περιγράφονται οι προτεινόμενες κατασκευές και δηλώνεται υπεύθυνα ότι τηρούνται οι προϋποθέσεις που θέτουν η περ. ιστ΄ της παρ. 3 [του άρθρου 206]({{< relref "art206" >}} "Δείτε το Σχετικό"), καθώς και οι περ. ι’ και ια’ της παρ. 7 [του άρθρου 212]({{< relref "art212" >}} "Δείτε το Σχετικό").

iv\) Σχέδια κάτοψης και τομής, σε κλίμακα 1:100 ή 1:50.

λα) Για τις περιπτώσεις της περ. λα της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών [του άρθρου 327]({{< relref "art327" >}} "Δείτε το Σχετικό"):

i\) Αντίγραφο του τοπογραφικού διαγράμματος.

ii\) Τεχνική έκθεση μηχανικού στην οποία δηλώνεται ότι δεν θίγεται ο φέρων οργανισμός και οι επεμβάσεις δεν αντίκεινται σε ειδικότερες διατάξεις.

iii\) Σχέδια όψεων σε κλίμακα 1:100 ή 1:50.

λβ) Για τις περιπτώσεις της περ. λβ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος.

ii\) Τεχνική έκθεση μηχανικού στη οποία περιγράφεται αναλυτικά η προτεινόμενη κατασκευή, βεβαιώνεται η στατική της επάρκεια και δηλώνεται ότι πληρούνται όλες οι γενικές και ειδικές διατάξεις.

iii\) Σχέδιο κάτοψης και τομής σε κλίμακα 1:100 ή 1:50.

iv\) Αντίγραφο διαγράμματος κάλυψης στο οποίο αποτυπώνονται οι κατασκευές με τις διαστάσεις τους. Σε περιοχές χαρακτηρισμένες ως παραδοσιακοί οικισμοί, παραδοσιακά τμήματα πόλεων, περιοχές φυσικού κάλλους, αρχαιολογικοί χώροι, ιστορικοί τόποι ή και σε κτίρια χαρακτηρισμένα ως μνημεία, διατηρητέα κτίρια και στις ζώνες προστασίας αυτών, για την εγκατάσταση πρόχειρων κατασκευών βοηθητικής χρήσης, κατατίθενται συμπληρωματικά και όψεις.

λγ) Για τις περιπτώσεις της περ. λγ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) στις περιπτώσεις που τα φωτοβολταϊκά εγκαθίστανται σε γήπεδα και κτίρια εκτός σχεδίου, τα δικαιολογητικά που ορίζονται στην υπ’ αριθμ. 40158/2010 απόφαση ( Β\` 1556).

ii\) στις περιπτώσεις που τα φωτοβολταϊκά εγκαθίστανται σε κτίρια εντός σχεδίου, τα προβλεπόμενα της ανωτέρω περίπτωσης.

iii\) καθώς και ό,τι άλλο προβλέπεται στις ειδικότερες διατάξεις της υπ’ αριθμ. 36720/2010 υπουργικής απόφασης ( ΑΑΠ 376).

λδ) Για τις περιπτώσεις της περ. λδ’ της παρ. 2 [του άρθρου 315]({{< relref "art315" >}} "Δείτε το Σχετικό"), κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο του τοπογραφικού διαγράμματος

ii\) Τα στοιχεία που προβλέπονται κάθε φορά από τις ειδικές διατάξεις και κανονιστικές πράξεις.

λε) Για την περίπτωση λε’ για τον διαχωρισμό οριζόντιων ιδιοκτησιών, κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος.

ii\) Τεχνική έκθεση μηχανικού, στην οποία αναγράφονται οι εργασίες που θα εκτελεστούν για το διαχωρισμό της οριζόντιας ιδιοκτησίας και υπεύθυνη δήλωση αυτού ότι δεν θίγονται τα στοιχεία του φέροντος οργανισμού του κτιρίου.

iii\) Σχέδιο κάτοψης σε κλίμακα 1:100 ή 1:50.

iv\) Συμβολαιογραφική δήλωση του<a href="https://ia37rg02wpsa01.blob.core.windows.net/fek/01/1981/19810100302.pdf" title="Δείτε το Σχετικό"> ν. 1221/1981</a> (Α’ 292) και μεταγραφή της, για την εξασφάλιση των υποχρεωτικών θέσεων στάθμευσης, εφόσον απαιτείται.

Σε περίπτωση που από το διαχωρισμό της ιδιοκτησίας τροποποιούνται μελέτες του κτιρίου (π.χ. παθητική/ ενεργητική πυροπροστασία, ηλεκτρομηχανολογικές εγκαταστάσεις, κ.λπ.), κατατίθενται παράλληλα οι κατά περίπτωση τροποποιημένες μελέτες.

λστ) Για την περίπτωση λστ’ για την εγκατάσταση κατασκευών αντιθορυβικής προστασίας (ηχοπετάσματα) σε δώματα ή σε ακάλυπτους χώρους υφιστάμενων ειδικών κτιρίων, με σκοπό την απόσβεση ήχων που προέρχονται από μηχανήματα κλιματισμό, κατατίθενται επιπρόσθετα των γενικών δικαιολογητικών της παρ. 1:

i\) Μετρήσεις από πιστοποιημένα εργαστήρια του παραγόμενου θορύβου στο κτίριο λόγω των υφιστάμενων μηχανημάτων κλιματισμού στο δώμα.

ii\) Σχέδιο αποτύπωσης του δώματος με τις προτεινόμενες κατασκευές.

iii\) Τεχνική μελέτη, η οποία περιλαμβάνει ακουστική μελέτη βελτίωσης των συνθηκών θορύβου έτσι ώστε να πληρούνται οι παράμετροι ακουστικής άνεσης καθώς και τεχνική έκθεση στατικής επάρκειας, υπογεγραμμένη από αρμόδιο μηχανικό.

iv\) Αντίγραφο του τοπογραφικού διαγράμματος.

λζ) Για την περίπτωση λζ’ για τοποθέτηση προκατασκευασμένων αιθουσών νηπιαγωγείων για την εφαρμογή της δίχρονης προσχολικής υποχρεωτικής εκπαίδευσης της <a href="https://ia37rg02wpsa01.blob.core.windows.net/fek/01/2019/20190100070.pdf" title="Δείτε το Σχετικό">παρ. 12 του άρθρου 220 του ν. 4610/2019</a> (Α’ 70), εκτός παραδοσιακών οικισμών, κατατίθενται κατ\` εξαίρεση μόνο:

i\) Αίτηση του αρμοδίου.

ii\) Τοπογραφικό διάγραμμα και διάγραμμα κάλυψης ή αντίγραφο αυτών από οικοδομική άδεια ή άδεια δόμησης ή άλλη διοικητική πράξη, όπου σημειώνεται η θέση που θα τοποθετηθεί η προκατασκευασμένη αίθουσα. Σε περίπτωση έλλειψης αυτών, η θέση σημειώνεται επί σκαριφήματος υπάρχουσας κατάστασης.

iii\) Υπεύθυνη δήλωση μηχανικού ότι οι προκατασκευασμένες αίθουσες είναι εγκεκριμένου τύπου, πληρούν τις απαιτούμενες προδιαγραφές στατικής και ηλεκτρομηχανολογικής ασφάλειας, πληρούν τις ισχύουσες κτιριοδομικές απαιτήσεις (πυροπροστασία, προσβασιμότητα, κ.λπ.) για την εν λόγω χρήση, ότι η θέση τους στο οικόπεδο/ γήπεδο δεν παραβλάπτει τη λειτουργία και την ασφάλεια των υφισταμένων κτιρίων, ότι το οικόπεδο/γήπεδο δεν βρίσκεται εντός παραδοσιακού οικισμού, καθώς και ότι τηρούνται οι προϋποθέσεις των παραγράφων 1 και 2 του<a href="https://ia37rg02wpsa01.blob.core.windows.net/fek/01/2019/20190100070.pdf" title="Δείτε το Σχετικό"> άρθρου 220 του ν. 4610/2019</a> (Α’ 70).

iv\) Έγγραφο του Υπουργού Παιδείας, Έρευνας και Θρησκευμάτων προς την εταιρεία «ΚΤΙΡΙΑΚΕΣ ΥΠΟΔΟΜΕΣ Α.Ε.» (ΚΤ.ΥΠ. Α.Ε.) στο οποίο αναφέρονται οι ακριβείς σχολικές και χωροθετικές ανάγκες κατασκευής αιθουσών.

v\) Σύμφωνη γνώμη της παρ. 7 του αρ. 220 του<a href="https://ia37rg02wpsa01.blob.core.windows.net/fek/01/2019/20190100070.pdf" title="Δείτε το Σχετικό"> ν. 4610/2019</a> για την τήρηση των κριτηρίων καταλληλότητας της παρ. 6 του ιδίου νόμου για τις περιπτώσεις τοποθέτησης των προκατασκευασμένων σχολικών αιθουσών εντός αδόμητων γηπέδων που ανήκουν κατά κυριότητα στο Δημόσιο, στους Ο.Τ.Α. ή στην ΚΤ.ΥΠ. Α.Ε., τα οποία βρίσκονται εντός ή εκτός σχεδίου ή οικισμών, πλην ρυμοτομούμένων χώρων, κοινόχρηστων, χαρακτηρισμένων συγκεκριμένης χρήσης, δάσους, ρέματος και αρχαιολογικού χώρου, στστ) Φωτογραφίες του ακινήτου.

λη) Για την περίπτωση λη’ για κατασκευές εντός οικοπέδου-γηπέδου για τη δημιουργία χώρων εισόδου στα οικόπεδα και γήπεδα, που δεν εμπίπτουν στην περ. ιη’ της παρ. 2 [του άρθρου 316 ]({{< relref "art316" >}} "Δείτε το Σχετικό")κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος, με την υπό κλίμακα αποτύπωση της κατασκευής (θέση, διαστάσεις, κ.τ.λ.).

ii\) Τεχνική έκθεση μηχανικού στην οποία περιγράφεται η προτεινόμενη κατασκευή και δηλώνεται υπεύθυνα ότι τηρούνται οι προϋποθέσεις που θέτει η περ. γ της παρ. 9 [του άρθρου 212]({{< relref "art212" >}} "Δείτε το Σχετικό").

iii\) Σχέδια κάτοψης και όψης, σε κλίμακα 1:50.

λθ) Για την περίπτωση λθ’ για εγκατάσταση Πράσινων Σημείων [του άρθρου 44 ]({{< relref "art44" >}} "Δείτε το Σχετικό")Α του<a href="https://ia37rg02wpsa01.blob.core.windows.net/fek/01/2012/20120100024.pdf" title="Δείτε το Σχετικό"> ν. 4042/2012</a> (Α\` 24), συμπεριλαμβανομένης της κατασκευής υποστηρικτικών κτισμάτων τους, καθώς και άλλων τυχόν απαιτούμενων εργασιών κατατίθενται επιπρόσθετα των γενικών δικαιολογητικών της παρ. 1:

i\) Αντίγραφο τοπογραφικού διαγράμματος με την υπό κλίμακα αποτύπωση των εγκαταστάσεων.

ii\) Τεχνική έκθεση μηχανικού, στην οποία αναγράφονται οι εργασίες που θα εκτελεστούν και η τήρηση των σχετικών προδιαγραφών.

iii\) Σχέδια κάτοψης και τομής σε κλίμακα 1:100 ή 1:50.

μ) Για την περίπτωση μ’, για την εγκατάσταση αεροϋποστηριζόμενων θόλων [του άρθρου 217]({{< relref "art217" >}} "Δείτε το Σχετικό"), κατατίθενται επιπρόσθετα των γενικών δικαιολογητικών των περ. α’, δ’, ε’, στ’, ζ’ της παρ. 1:

i\) Αντίγραφο τοπογραφικού διαγράμματος, μόνο για τις περιπτώσεις νομίμως υφιστάμενων αθλητικών εγκαταστάσεων εντός οικοπέδων ή γηπέδων και εντός προαυλίων σχολικών κτιρίων στο οποίο αποτυπώνεται η θέση της υπαίθριας αθλητικής εγκατάστασης που θα καλυφθεί με τον θόλο.

ii\) Τεχνική έκθεση - βεβαίωση μηχανικού, στην οποία αναγράφονται οι εργασίες που θα εκτελεστούν και η τήρηση των σχετικών τεχνικών οδηγιών, προδιαγραφών και μέτρων της υπουργικής απόφασης της παρ. 3 [του άρθρου 217]({{< relref "art217" >}} "Δείτε το Σχετικό").

iii\) Σχέδια κάτοψης και τομής σε κλίμακα 1:100 ή 1:50.

iv\) απόφαση έγκρισης του Δημοτικού Συμβουλίου.

v\) Μελέτη στατικής επάρκειας.

vi\) Βεβαίωση του κατασκευαστή, ότι ο αεροϋποστηριζόμενος θόλος πληροί τις προδιαγραφές των Ευρωκωδίκων.

4\. Όπου αναφέρεται «τοπογραφικό διάγραμμα», νοείται τοπογραφικό διάγραμμα εξαρτημένο από το ισχύον κρατικό τριγωνομετρικό δίκτυο (ΕΓΣΑ), συντασσόμενο κατά τις ισχύουσες προδιαγραφές. Όπου αναφέρεται «αντίγραφο τοπογραφικού διαγράμματος» νοείται το τοπογραφικό διάγραμμα της οικοδομικής αδείας ή της άδειας δόμησης εφόσον υφίσταται ή της δήλωσης υπαγωγής σε οποιονδήποτε νόμο περί αυθαιρέτων ή του προσαρτώμενου τοπογραφικού σε δικαιοπραξία. Σε κάθε περίπτωση η υποβολή τοπογραφικού διαγράμματος καλύπτει τυχόν απαίτηση υποβολής αντιγράφου τοπογραφικού διαγράμματος.

5\. Σε περιπτώσεις ρυμοτομούμενων οικοπέδων, όταν ζητούνται εργασίες στο μη ρυμοτομούμενο τμήμα τους, αυτές επιτρέπονται εφόσον αποδίδεται σε κοινή χρήση το ρυμοτομούμενο τμήμα και θα πρέπει η πράξη απόδοσης να προσκομίζεται επιπροσθέτως των ανωτέρω οριζόμενων ως ειδικό δικαιολογητικό.



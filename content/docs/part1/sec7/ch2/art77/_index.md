---
weight: 77
title: "Άρθρο 77 Έγκριση πολεοδομικής μελέτης"
slug: art77
prev: art76
next: art78
---

1\. Η πολεοδομική μελέτη εγκρίνεται κατά [το άρθρο 60]({{< relref "art60" >}} "Δείτε το Σχετικό").

2\. Η έγκριση της πολεοδομικής μελέτης έχει τις συνέπειες έγκρισης σχεδίου πόλης κατά το Τμήμα VI του παρόντος Μέρους. Για την εισφορά σε γη και την εισφορά σε χρήμα εφαρμόζονται [τα άρθρα 78]({{< relref "art78" >}} "Δείτε το Σχετικό") [και 79]({{< relref "art79" >}} "Δείτε το Σχετικό"). Για τις περιπτώσεις Ζ.Α.Α. και Ζ.Ε.Π. εφαρμόζεται επίσης αντίστοιχα [το άρθρο 80]({{< relref "art80" >}} "Δείτε το Σχετικό").

3\. Η πολεοδομική μελέτη είναι δυνατό να αναφέρεται στο σύνολο της περιοχής, μελέτης ή και σε τμήμα της το οποίο πάντως πρέπει να αποτελεί ενότητα κατά τις παρ. 4 και 6 [του άρθρου 76]({{< relref "art76" >}} "Δείτε το Σχετικό"). Σε εξαιρετικές περιπτώσεις όταν προβλέπονται υπερβολικές καθυστερήσεις για τη σύνταξη του κτηματογραφικού διαγράμματος ολόκληρης της ενότητας με την επιφύλαξη του πρώτου εδαφίου της παρ. 7 [του άρθρου 76 ]({{< relref "art76" >}} "Δείτε το Σχετικό")για τις διαμορφωμένες περιοχές δεύτερης κατοικίας όπου τούτο δεν απαιτείται, κατά την κρίση της αρμόδιας υπηρεσίας του Υπουργείου Περιβάλλοντος και Ενέργειας είναι δυνατόν να γίνει η έγκριση της πολεοδομικής μελέτης σε τμήμα ενότητας. Στην περίπτωση αυτή επιβάλλεται η σύνταξη πολεοδομικής προμελέτης σε ολόκληρη τη συγκεκριμένη ενότητα. Η πολεοδομική προμελέτη εγκρίνεται με απόφαση του Υπουργού Περιβάλλοντος και Ενέργειας.

4\. Για τα προεδρικά διατάγματα με τα οποία εγκρίνεται η πολεοδομική μελέτη ισχύει ανάλογα η <a href="https://ia37rg02wpsa01.blob.core.windows.net/fek/01/1983/19830100033.pdf" title="Δείτε το Σχετικό">παρ. 5 του άρθρου 7 του ν. 1337/1983</a> (Α΄33).



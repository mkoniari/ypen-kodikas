---
weight: 95
title: "Άρθρο 95 Εποπτεία Οικοδομικών Συνεταιρισμών και Δικαιούχοι Ανταλλαγής"
slug: art95
prev: art94
next: art96
---

1\. Οι οικοδομικοί συνεταιρισμοί υπάγονται στον<a href="https://ia37rg02wpsa01.blob.core.windows.net/fek/01/1986/19860100196.pdf" title="Δείτε το Σχετικό"> ν. 1667/1986</a> (Α΄ 196) όσον αφορά τη σύστασή τους, τη λειτουργία και την εποπτεία τους.

2\. Δικαιούχοι της ανταλλαγής είναι όλοι οι οικοδομικοί συνεταιρισμοί, καθώς και φυσικά ή νομικά πρόσωπα που είναι ιδιοκτήτες (κύριοι) δασών ή δασικών εκτάσεων ή εκτάσεων όπου απαγορεύεται η δόμηση ή διέπονται από ειδικό καθεστώς προστασίας, όπως δάση, δασικές εκτάσεις ή κηρυγμένοι αρχαιολογικοί χώροι, ή αποτελούν τμήμα γεωργικής γης υψηλής παραγωγικότητας ή δεν μπορούν να αξιοποιηθούν για άλλους λόγους προστασίας, σύμφωνα με τις κείμενες διατάξεις.

3\. Οι δικαιούχοι κατατάσσονται, σύμφωνα με το αίτημά τους κατά προτεραιότητα για την ανταλλαγή, ως εξής:

α) Οικοδομικοί συνεταιρισμοί για τους οποίους έχει εκδοθεί αμετάκλητη δικαστική απόφαση που προβλέπει ανταλλαγή της μη κατάλληλης έκτασής τους ή αντίστοιχης αποζημίωσής τους.

β) Οικοδομικοί συνεταιρισμοί των οποίων οι εκτάσεις έχουν ήδη ενταχθεί σε ρυμοτομικό σχέδιο και μετά από την δημοσίευση του<a href="https://ia37rg02wpsa01.blob.core.windows.net/fek/01/1979/19790100279.pdf" title="Δείτε το Σχετικό"> ν. 998/1979</a> (Α΄289) τα σχέδια αυτά είτε κρίθηκαν άκυρα είτε πρέπει να ακυρωθούν, γιατί βρίσκονται σε περιοχές όπου απαγορεύεται η δόμηση, σύμφωνα με τις διατάξεις του νόμου αυτού (δάση, δασικές εκτάσεις κ.λπ.).

γ) Οικοδομικοί συνεταιρισμοί των οποίων οι εκτάσεις υπήχθησαν σε διαδικασία ένταξης σε ρυμοτομικό σχέδιο που διακόπηκε μετά από την έναρξη ισχύος του<a href="https://ia37rg02wpsa01.blob.core.windows.net/fek/01/1979/19790100279.pdf" title="Δείτε το Σχετικό"> ν. 998/1979</a> (Α΄289) και οι οποίοι έχουν άδεια κτήσης.

δ) Οικοδομικοί συνεταιρισμοί των οποίων οι εκτάσεις έχουν ήδη ενταχθεί σε ρυμοτομικό σχέδιο που είτε κρίθηκε άκυρο ή πρέπει να ακυρωθεί επειδή οι εκτάσεις υπήχθησαν μεταγενέστερα σε ειδικό καθεστώς προστασίας.

ε) Οικοδομικοί συνεταιρισμοί που είχαν προωθήσει τη διαδικασία έγκρισης της πολεοδομικής μελέτης, σύμφωνα με το <a href="https://ia37rg02wpsa01.blob.core.windows.net/fek/01/1987/19870100052.pdf" title="Δείτε το Σχετικό">π.δ. 93/1987</a> (Α΄ 52) και η διαδικασία διεκόπη για διάφορους λόγους (έλλειψη Π.Ε.Ρ.Π.Ο. κ.λπ.).

στ) Οικοδομικοί συνεταιρισμοί που έχουν εγκεκριμένη απόφαση οικιστικής καταλληλότητας με το <a href="https://ia37rg02wpsa01.blob.core.windows.net/fek/01/1987/19870100052.pdf" title="Δείτε το Σχετικό">π.δ. 93/1987</a> (Α΄52).

ζ) Φορείς Ιδιωτικών Πολεοδομήσεων των οποίων η πολεοδομική μελέτη είχε εκπονηθεί και προωθηθεί για έγκριση με το<a href="https://ia37rg02wpsa01.blob.core.windows.net/fek/01/1991/19910100070.pdf" title="Δείτε το Σχετικό"> ν. 1947/1991</a> (Α΄ 70) και κρίθηκε μη νόμιμη από το Συμβούλιο της Επικρατείας λόγω έλλειψης εγκεκριμένου χωροταξικού πλαισίου.

η) Φορείς Ιδιωτικών Πολεοδομήσεων για τις οποίες έχει εκδοθεί απόφαση οικιστικής καταλληλότητας κατά τις διαδικασίες του<a href="https://ia37rg02wpsa01.blob.core.windows.net/fek/01/1991/19910100070.pdf" title="Δείτε το Σχετικό"> ν. 1947/1991</a> (Α΄ 70).

θ) Οικοδομικοί Συνεταιρισμοί που είναι κύριοι δασών και δασικών εκτάσεων και μετά από τη δημοσίευση του<a href="https://ia37rg02wpsa01.blob.core.windows.net/fek/01/1979/19790100279.pdf" title="Δείτε το Σχετικό"> ν. 998/1979</a> (Α΄289) δεν κατέστη δυνατή η προώθηση καμίας διαδικασίας, με συνυπολογισμό για την προτεραιότητα του έτους κτήσης κυριότητας.

3\. Στο παρόν άρθρο υπάγονται και οικοδομικοί συνεταιρισμοί οργανισμών υπό τη μορφή ν.π.δ.δ.



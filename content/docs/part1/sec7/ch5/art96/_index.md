---
weight: 96
title: "Άρθρο 96 Καταγραφή των ζωνών – υποδοχέων"
slug: art96
prev: art95
next: art97
---

1\. Η αναγνώριση και καταγραφή των ζωνών - υποδοχέων κατά [το άρθρο 94 ]({{< relref "art94" >}} "Δείτε το Σχετικό")γίνεται με τη διαδικασία έκδοσης βεβαίωσης καταλληλότητας [του άρθρου 86]({{< relref "art86" >}} "Δείτε το Σχετικό").

2\. Για την εφαρμογή [του άρθρου 94 ]({{< relref "art94" >}} "Δείτε το Σχετικό")μετά από αίτημα των ενδιαφερομένων, των οικείων Ο.Τ.Α., της αποκεντρωμένης διοίκησης, των διευθύνσεων δασών ή και των συναρμόδιων δημοσίων υπηρεσιών με εντολή του οικείου Υπουργού, διαβιβάζονται στην αρμόδια υπηρεσία του Υπουργείου Περιβάλλοντος και Ενέργειας όλα τα προβλεπόμενα στοιχεία για την έκδοση βεβαίωσης καταλληλότητας κατά [το άρθρο 86]({{< relref "art86" >}} "Δείτε το Σχετικό").

3\. Με την έκδοση βεβαίωσης καταλληλότητας, τα όρια των εκτάσεων των ζωνών - υποδοχέων καταγράφονται με ευθύνη του Υπουργείου Περιβάλλοντος και Ενέργειας σε ειδική βάση δεδομένων του Ελληνικού Κτηματολογίου και στα χαρτογραφικά υπόβαθρα αυτής.



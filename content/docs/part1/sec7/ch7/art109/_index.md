---
weight: 109
title: "Άρθρο 109 Μεταβατικές διατάξεις"
slug: art109
prev: art108
next: art110
---

1\. Σε εκκρεμείς διαδικασίες για την πολεοδόμηση εκτάσεων, για τις οποίες έχει εκδοθεί βεβαίωση της <a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό">παρ. 6 του άρθρου 24 του ν. 2508/1997</a> (Α΄ 124), η βεβαίωση αυτή ισχύει έως τις 31.12.2024, υπό την προϋπόθεση ότι εντός τριετίας από την έκδοσή της έχει υποβληθεί προς έγκριση η πολεοδομική μελέτη.

2 Το χρονοδιάγραμμα υλοποίησης παρατείνεται κατά πέντε (5) έτη σε περίπτωση που, εντός δεκαετίας από τη δημοσίευση στην Εφημερίδα της Κυβερνήσεως της απόφασης έγκρισης Γενικών Κατευθύνσεων της <a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό">παρ. 3 του άρθρου 24 του ν. 2508/1997</a> (Α΄ 124), δεν έχουν καθοριστεί και πολεοδομηθεί ως Π.Ε.Ρ.Π.Ο. τα προβλεπόμενα με αυτή μέγιστα εμβαδά των εδαφικών εκτάσεων. Η σχετική βεβαίωση της παρ. 6 χορηγείται εντός της πενταετίας για αιτήματα που υποβάλλονται εντός δύο (2) ετών από τη λήξη της δεκαετίας.

3\. Σε περίπτωση που εντός του χρονικού διαστήματος της δεκαετίας ή της προβλεπόμενης παράτασης των πέντε (5) ετών εγκριθεί Γ.Π.Σ. ή Σ.Χ.Ο.Ο.Α.Π. για την περιοχή, παύει η ισχύς της απόφασης έγκρισης Γενικών Κατευθύνσεων και η βεβαίωση της <a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό">παρ. 6 του άρθρου 24 του ν. 2508/1997</a> (Α΄ 124) χορηγείται, σύμφωνα με τις σχετικές προβλέψεις των σχεδίων αυτών.

4\. Εκτάσεις Οικοδομικών Συνεταιρισμών σε περιοχές όπου δεν έχει εγκριθεί Γ.Π.Σ. ή Σ.Χ.Ο.Ο.Α.Π. ή Μελέτη Γενικών Κατευθύνσεων εντάσσονται στις διαδικασίες του παρόντος Κεφαλαίου και πολεοδομούνται με τη διαδικασία ιδιωτικής πολεοδόμησης μόνον, εφόσον έχουν προβλεφθεί και επιτρέπεται η πολεοδόμηση σε εγκεκριμένη Ζ.Ο.Ε. κατά τις διατάξεις [του άρθρου 250]({{< relref "art250" >}} "Δείτε το Σχετικό"). Σε αυτή την περίπτωση εγκρίσεις των αρμοδίων υπηρεσιών και βεβαιώσεις που έχουν εκδοθεί την τελευταία δεκαετία δεν απαιτείται να εκδοθούν εκ νέου και ισχύουν για τη διαδικασία έγκρισης της πολεοδομικής μελέτης. Στις περιπτώσεις της παρούσας πέραν των λοιπών δικαιολογητικών υποβάλλεται ειδική μελέτη πληθυσμιακών κριτηρίων από την οποία αποδεικνύεται ότι η προτεινόμενη πληθυσμιακή χωρητικότητα της έκτασης πολεοδόμησης δεν έρχεται σε αντίθεση με το ισχύον πλαίσιο χωροταξικού σχεδιασμού.

5\. [Το άρθρο 88 ]({{< relref "art88" >}} "Δείτε το Σχετικό")ισχύει και στις περιπτώσεις αιτημάτων που προωθούνται με τις διαδικασίες του<a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό"> άρθρου 24 του ν. 2508/1997</a> (Α΄ 124). Για το μέρος της εισφοράς που δεν έχει καταβληθεί εφαρμόζεται το παρόν Κεφάλαιο.

6\. Με απόφαση δημοτικού συμβουλίου, δύναται να μεταβιβάζονται οι ειδικών χρήσεων χώροι στους υπάρχοντες οικοδομικούς συνεταιρισμούς.

7\. Στις περιπτώσεις που έχει υποβληθεί αίτημα για την έκδοση βεβαίωσης του<a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό"> άρθρου 24 του ν. 2508/1997</a> (Α΄ 124) πριν από τις 08.08.2014 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/2014/20140100159.pdf" title="Δείτε το Σχετικό"> ν. 4280/2014</a>, Α΄ 159)) και η βεβαίωση δεν έχει εκδοθεί, εφαρμόζεται η περ. θ΄ της παρ. 1 και η παρ. 2 [του άρθρου 86]({{< relref "art86" >}} "Δείτε το Σχετικό"). Στις περιπτώσεις αυτές δεν απαιτείται η υποβολή νέου αιτήματος παρά μόνον η συμπλήρωση όσων στοιχείων είναι αναγκαία για την εφαρμογή των ανωτέρω. Στις περιπτώσεις που έχει εκδοθεί η εν λόγω βεβαίωση, η λοιπή διαδικασία διέπεται από το παρόν Κεφάλαιο.



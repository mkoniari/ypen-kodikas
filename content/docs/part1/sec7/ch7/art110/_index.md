---
weight: 110
title: "Άρθρο 110 Εξουσιοδοτικές διατάξεις"
slug: art110
prev: art109
next: art111
---

1\. Με απόφαση του Υπουργού Περιβάλλοντος και Ενέργειας καθορίζονται:

α) Οι ειδικότερες προδιαγραφές της πολεοδομικής μελέτης κατά [το άρθρο 85]({{< relref "art85" >}} "Δείτε το Σχετικό").

β) Η εξειδίκευση των στοιχείων σχετικά με τα δικαιολογητικά που προσκομίζονται για την έκδοση βεβαίωσης καταλληλότητας [του άρθρου 86]({{< relref "art86" >}} "Δείτε το Σχετικό").

γ) Κάθε αναγκαία λεπτομέρεια για την εφαρμογή της παρ. 1 [του άρθρου 86 ]({{< relref "art86" >}} "Δείτε το Σχετικό")και της παρ. 4 [του άρθρου 102]({{< relref "art102" >}} "Δείτε το Σχετικό"), σχετικά με τη διαδικασία ελέγχου των γεωλογικών - γεωτεχνικών μελετών από ειδικούς ελεγκτές γεωλόγους και τη σύσταση σχετικού μητρώου, στο οποίο δύναται να μετέχουν και υπάλληλοι άλλων υπηρεσιών υπαγόμενων στο Υπουργείο Περιβάλλοντος και Ενέργειας.

δ) Κάθε αναγκαία λεπτομέρεια σχετικά με τον έλεγχο ολοκλήρωσης των έργων υποδομής κατά [το άρθρο 87]({{< relref "art87" >}} "Δείτε το Σχετικό").

ε) Κάθε αναγκαία λεπτομέρεια για τη σύσταση και λειτουργία της τριμελούς επιτροπής που προβλέπεται στην περ. β΄ της παρ. 2 [του άρθρου 89]({{< relref "art89" >}} "Δείτε το Σχετικό").

στ) Η διαδικασία κατάρτισης και έγκρισης της πολεοδομικής μελέτης, τα όργανα που γνωμοδοτούν σχετικά με αυτήν, Ο.Τ.Α. ή άλλοι ενδιαφερόμενοι οργανισμοί ή σύλλογοι, τα σχετικά με την ενημέρωση του κοινού, καθώς και κάθε άλλη αναγκαία λεπτομέρεια για την εφαρμογή [του άρθρου 90]({{< relref "art90" >}} "Δείτε το Σχετικό").

ζ) Κάθε αναγκαία λεπτομέρεια και σχετικό θέμα για την εφαρμογή της καταγραφής των ζωνών - υποδοχέων [του άρθρου 96]({{< relref "art96" >}} "Δείτε το Σχετικό").

η) Κάθε αναγκαία λεπτομέρεια σχετικά με τα δικαιολογητικά που προβλέπονται στην παρ. 3 [του άρθρου 102]({{< relref "art102" >}} "Δείτε το Σχετικό").

θ) Οι προδιαγραφές της πολεοδομικής μελέτης των Ε.Σ.ΠΕΡ.Α.Α. κατά [το άρθρο 104]({{< relref "art104" >}} "Δείτε το Σχετικό").

ι) Το είδος των απαιτούμενων γενικών ή ειδικών μελετών, ιδίως γεωλογικών ή υδραυλικών μελετών που θα κριθεί ότι απαιτούνται για την προστασία των οικισμών και της ευρύτερης περιοχής τους από φυσικούς και ανθρωπογενείς κινδύνους και γενικά ό,τι αφορά την εκπόνηση, τον έλεγχο και εφαρμογή αυτών κατά [το άρθρο 106]({{< relref "art106" >}} "Δείτε το Σχετικό").

ια) Κάθε αναγκαία λεπτομέρεια σχετικά με την ανάπτυξη και λειτουργία των πληροφοριακών συστημάτων που προβλέπονται σ[το άρθρο 93]({{< relref "art93" >}} "Δείτε το Σχετικό").

2\. Με κοινή απόφαση των Υπουργών Περιβάλλοντος και Ενέργειας και Εθνικής Οικονομίας και Οικονομικών καθορίζονται:

α) κάθε αναγκαία λεπτομέρεια για τη διαδικασία και τον τρόπο υπολογισμού, επιβολής, είσπραξης και απόδοσης του προστίμου, που προβλέπεται στην παρ. 11 [του άρθρου 87]({{< relref "art87" >}} "Δείτε το Σχετικό"),

β) κάθε αναγκαία λεπτομέρεια σχετικά με τη διαδικασία και τον τρόπο εκτίμησης της αξίας της έκτασης και τον υπολογισμό του ειδικού ανταλλάγματος, όπως προβλέπεται στην παρ. 7 [του άρθρου 97]({{< relref "art97" >}} "Δείτε το Σχετικό"),

γ) κάθε αναγκαία λεπτομέρεια σχετικά με την εφαρμογή της ειδικής χρηματικής εισφοράς εντός ΕΣΠΕΡΑΑ, που προβλέπεται στην παρ. 1 [του άρθρου 105]({{< relref "art105" >}} "Δείτε το Σχετικό"),

3\. Με κοινή απόφαση των Υπουργών Περιβάλλοντος και Ενέργειας και Πολιτισμού ή και άλλου συναρμόδιου υπουργού καθορίζεται κάθε αναγκαία λεπτομέρεια για την εφαρμογή της διαδικασίας [του άρθρου 93]({{< relref "art93" >}} "Δείτε το Σχετικό"), τα απαιτούμενα δικαιολογητικά στοιχεία, καθώς και η διαδικασία έγκρισης και έκδοσης γνωμοδοτήσεων ηλεκτρονικά.

4\. Με κοινή απόφαση του αρμόδιου Υπουργού Περιβάλλοντος και Ενέργειας και των συναρμόδιων υπουργών καθορίζεται κάθε αναγκαία λεπτομέρεια για τις υπηρεσίες και τους φορείς διαχείρισης των εκτάσεων που χαρακτηρίζονται ως προστατευόμενες περιοχές και προβλέπονται σ[το άρθρο 89]({{< relref "art89" >}} "Δείτε το Σχετικό").



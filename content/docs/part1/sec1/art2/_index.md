---
weight: 2
title: "Άρθρο 2 Διάρθρωση συστήματος χωρικού σχεδιασμού"
slug: art2
prev: art1
next: art3
---

1\. Ο χωρικός σχεδιασμός ασκείται σε εθνικό, περιφερειακό και τοπικό επίπεδο και διακρίνεται, ανάλογα με τον χαρακτήρα του, σε χωροταξικό ή πολεοδομικό:

α. Στην κατηγορία του χωροταξικού σχεδιασμού υπάγονται τα Ειδικά Χωροταξικά Πλαίσια [του άρθρου 4 ]({{< relref "art4" >}} "Δείτε το Σχετικό")(πρώτο επίπεδο), τα Περιφερειακά Χωροταξικά Πλαίσια [του άρθρου 5 ]({{< relref "art5" >}} "Δείτε το Σχετικό")και τα Θαλάσσια Χωροταξικά Σχέδια [του άρθρου 11 ]({{< relref "art11" >}} "Δείτε το Σχετικό")τα οποία μετονομάζονται σε Θαλάσσια Χωροταξικά Πλαίσια (δεύτερο επίπεδο).

β. Στην κατηγορία του πολεοδομικού σχεδιασμού υπάγονται τα πολεοδομικά σχέδια τα οποία εκπονούνται σε τοπική κλίμακα και τα οποία διακρίνονται σε δύο επίπεδα σχεδιασμού.

2\. Στο πρώτο επίπεδο του πολεοδομικού σχεδιασμού περιλαμβάνονται:

α) Τα Τοπικά Πολεοδομικά Σχέδια (Τ.Π.Σ.) [του άρθρου 21]({{< relref "art21" >}} "Δείτε το Σχετικό"), τα οποία ρυθμίζουν τη βιώσιμη χωρική ανάπτυξη και οργάνωση της εδαφικής περιφέρειας μιας ή περισσοτέρων δημοτικών ενοτήτων,

β) τα Ειδικά Πολεοδομικά Σχέδια (Ε.Π.Σ.) [του άρθρου 22]({{< relref "art22" >}} "Δείτε το Σχετικό"), τα οποία αποτελούν υποδοχείς σχεδίων, έργων και προγραμμάτων ανεξαρτήτως διοικητικών ορίων.

3\. Στο δεύτερο επίπεδο του πολεοδομικού σχεδιασμού περιλαμβάνονται τα Ρυμοτομικά Σχέδια Εφαρμογής (Ρ.Σ.Ε.) [του άρθρου 26]({{< relref "art26" >}} "Δείτε το Σχετικό"), τα οποία αποτελούν την εξειδίκευση και εφαρμογή των σχεδίων του πρώτου επιπέδου.

4\. Η σχέση μεταξύ των κατηγοριών και επιπέδων του χωρικού σχεδιασμού είναι ιεραρχική αλλά με περιθώρια ευελιξίας και ανάδρασης, με βάση τις έννοιες της διαβάθμισης της δεσμευτικότητας των κατευθύνσεων, και της εξειδίκευσης, της συμπλήρωσης και της τροποποίησης των κατευθύνσεων και ρυθμίσεων, όταν και όπως κάτι τέτοιο παρέχεται ως δυνατότητα από ένα υπερκείμενο πλαίσιο ή σχέδιο σε ένα υποκείμενο πλαίσιο ή σχέδιο.

5.α. Όπου στην ισχύουσα νομοθεσία αναφέρεται «Τοπικό Χωρικό Σχέδιο» νοείται εφεξής το «Τοπικό Πολεοδομικό Σχέδιο» [του άρθρου 21]({{< relref "art21" >}} "Δείτε το Σχετικό").

β. Όπου στην ισχύουσα νομοθεσία αναφέρεται «Ειδικό Χωρικό Σχέδιο» νοείται εφεξής το «Ειδικό Πολεοδομικό Σχέδιο» [του άρθρου 22]({{< relref "art22" >}} "Δείτε το Σχετικό").



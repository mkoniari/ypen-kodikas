---
weight: 16
title: "Άρθρο 16 Χρήση και ανταλλαγή δεδομένων"
slug: art16
prev: art15
next: art17
---

1\. Η αρμόδια αρχή [του άρθρου 20 ]({{< relref "art20" >}} "Δείτε το Σχετικό")οργανώνει και χρησιμοποιεί τα βέλτιστα διαθέσιμα δεδομένα και συντονίζει τη διαδικασία της απαιτούμενης ανταλλαγής των πληροφοριών, για την κατάρτιση των θαλάσσιων χωροταξικών σχεδίων.

2\. Τα δεδομένα της παρ. 1 είναι δυνατόν να περιλαμβάνουν, μεταξύ άλλων:

α) περιβαλλοντικά, κοινωνικά και οικονομικά δεδομένα, καθώς και εν γένει δεδομένα της πολιτιστικής κληρονομιάς, που έχουν συλλεχθεί σύμφωνα με την εθνική και ενωσιακή νομοθεσία που διέπει τις δραστηριότητες [του άρθρου 14]({{< relref "art14" >}} "Δείτε το Σχετικό"),

β) φυσικά δεδομένα για τα θαλάσσια ύδατα.

3\. Κατά την εφαρμογή της παρ. 1, η αρμόδια αρχή [του άρθρου 20 ]({{< relref "art20" >}} "Δείτε το Σχετικό")χρησιμοποιεί τα σχετικά μέσα και εργαλεία, περιλαμβανομένων αυτών που είναι ήδη διαθέσιμα σύμφωνα με τον<a href="https://ia37rg02wpsa01.blob.core.windows.net/fek/01/2010/20100100166.pdf" title="Δείτε το Σχετικό"> ν. 3882/2010</a> (Α΄ 166), την Ολοκληρωμένη Θαλάσσια Πολιτική και άλλες συναφείς πολιτικές της Ευρωπαϊκής Ένωσης.

4\. Με απόφαση του Υπουργού Περιβάλλοντος και Ενέργειας και του κατά περίπτωση συναρμόδιου Υπουργού μπορεί να καθορίζεται κάθε θέμα σχετικό με την εφαρμογή του παρόντος άρθρου.



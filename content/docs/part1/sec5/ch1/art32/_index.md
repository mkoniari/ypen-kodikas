---
weight: 32
title: "Άρθρο 32 Πρόγραμμα Ενεργού Πολεοδομίας"
slug: art32
prev: art31
next: art33
---

1\. Το πρόγραμμα, με το οποίο πραγματοποιείται η αναμόρφωση ή ανάπτυξη της Ζ.Ε.Π. και εξασφαλίζεται η λειτουργική εκμετάλλευση αυτής, περιλαμβάνει:

α) τον καθορισμό του ανάδοχου φορέα και την ανάληψη του έργου από αυτόν.

β) την κτηματογράφηση της ζώνης.

γ) τη σύνταξη και έγκριση της πολεοδομικής μελέτης της ζώνης.

δ) την κτήση των απαιτούμενων ακινήτων.

ε) τη διευθέτηση του χώρου και την εκτέλεση των έργων υποδομής βάσει των όρων της σύμβασης και των σχετικών μελετών κατά κατηγορία έργων.

στ) τη σύνταξη των κτιριακών μελετών και εκτέλεση των οικοδομικών εργασιών στους υπό διαμόρφωση οικοδομήσιμους χώρους ή σε μέρος αυτών.

ζ) την αφιέρωση ή παραχώρηση των δημόσιων κ.λπ. κτιρίων ή άλλων εγκαταστάσεων κοινής ωφέλειας προς τους οικείους φορείς και τη διάθεση ή παραχώρηση ή πώληση των οικοδομήσιμων χώρων ή έτοιμων κατοικιών ή διαμερισμάτων ή χώρων επαγγελματικής εγκατάστασης σε ιδιώτες για τη σύμφωνη με τον προορισμό τους εκμετάλλευση ή χρήση.

2\. Αν εντός πενταετίας από της δημοσιεύσεως του προεδρικού διατάγματος ή της πράξεως χαρακτηρισμού της Ζ.Ε.Π. δεν τέθηκε σε εφαρμογή κατά τις ειδικότερες διατάξεις το πρόγραμμα της ενεργού πολεοδομίας με τη διευθέτηση του χώρου των οικοδομικών εργασιών, αίρεται ο χαρακτηρισμός της όλης εκτάσεως, ως ζώνης ενεργού πολεοδομίας μετά από αίτηση στο Τριμελές Διοικητικό Πρωτοδικείο της περιφέρειας της Ζ.Ε.Π., οποιουδήποτε έχει αποδεδειγμένα εμπράγματα δικαιώματα επί της εκτάσεως. Η εν λόγω αίτηση υποβάλλεται εντός προθεσμίας τριών (3) μηνών, από την πάροδο της πενταετίας με αφετηρία τη δημοσίευση του προεδρικού διατάγματος ή της πράξεως χαρακτηρισμού της Ζ.Ε.Π.

3\. Σε περίπτωση που έχει ήδη, κατά την 14.04.2014 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/2014/20140100094.pdf" title="Δείτε το Σχετικό"> ν. 4258/2014</a>, Α΄94), αρθεί αυτοδικαίως ο χαρακτηρισμός της εκτάσεως ως ζώνης ενεργού πολεοδομίας, κατ’ εφαρμογή της παρ. 2 [του άρθρου 32]({{< relref "art32" >}} "Δείτε το Σχετικό"), όπως ίσχυε πριν από την τροποποίηση της με την υποπαρ. 1 της <a href="https://ia37rg02wpsa01.blob.core.windows.net/fek/01/2014/20140100094.pdf" title="Δείτε το Σχετικό">παρ. 18 του άρθρου 22 του ν. 4258/2014</a> (Α΄94), και με την προϋπόθεση ότι η διευθέτηση του χώρου των οικοδομικών εργασιών είχε πραγματοποιηθεί από Εταιρεία Μικτής Οικονομίας, εντός της πενταετίας από την δημοσίευση του προεδρικού διατάγματος ή πράξεως χαρακτηρισμού της Ζ.Ε.Π. ο χαρακτηρισμός της Ζ.Ε.Π. ανακτάται, με την έκδοση απόφασης του Υπουργού Περιβάλλοντος και Ενέργειας, που εκδίδεται εντός τριών (3) μηνών από την υποβολή σχετικής αίτησης του οικείου Ο.Τ.Α. Με την απόφαση αυτή, πέραν των ανωτέρω: α) εγκρίνεται η σύμβαση συστάσεως της Εταιρείας Μικτής Οικονομίας και ανάληψης του οικείου έργου, καθώς και αναγκαίες τροποποιήσεις της, β) καθορίζονται τυχόν επιπρόσθετες υποχρεώσεις της Εταιρείας Μικτής Οικονομίας εκ των αναφερομένων σ[το άρθρο 34]({{< relref "art34" >}} "Δείτε το Σχετικό"). Στην περίπτωση αυτή, θεωρούνται νόμιμα καταρτισθείσες οι μεταβιβάσεις εμπραγμάτων δικαιωμάτων στη Ζ.Ε.Π., που έλαβαν χώρα μέχρι και την 14.04.2014 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/2014/20140100094.pdf" title="Δείτε το Σχετικό"> ν. 4258/2014</a>, Α΄94), από την οποία αρχίζει εκ νέου και η πενταετία της παρ. 2 [του άρθρου 32]({{< relref "art32" >}} "Δείτε το Σχετικό").



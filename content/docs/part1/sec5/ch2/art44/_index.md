---
weight: 44
title: "Άρθρο 44 Διαδικασία αστικού αναδασμού"
slug: art44
prev: art43
next: art45
---

1\. Η διαδικασία του αστικού αναδασμού περιλαμβάνει τα ακόλουθα στάδια:

α) σύσταση και συγκρότηση αναγκαστικού οικοδομικού συνεταιρισμού,

β) κτηματογράφηση περιοχής,

γ) σύνταξη και έγκριση της πολεοδομικής μελέτης,

δ) εκτίμηση και καθορισμός της αξίας των συνεισφερομένων ακινήτων,

ε) εφαρμογή της πολεοδομικής μελέτης και παραχώρηση των οικοδομήσιμων εκτάσεων στα μέλη του συνεταιρισμού,

στ) εκκαθάριση του οικοδομικού συνεταιρισμού.

2\. Εφόσον η εκτέλεση του αστικού αναδασμού αναλαμβάνεται κατευθείαν από το Δημόσιο ή δημόσιο οργανισμό ή δημόσια επιχείρηση πολεοδομίας και στέγασης, η παραπάνω διαδικασία περιορίζεται στα στάδια με στοιχεία β΄ έως ε΄ της παρ. 1.



---
weight: 42
title: "Άρθρο 42 Ζώνες Αστικού Αναδασμού"
slug: art42
prev: art41
next: art43
---

1\. Αστικός αναδασμός εντός οικιστικής περιοχής είναι το σύνολο των διαδικασιών, οι οποίες αποσκοπούν στην πολεοδομική ενεργοποίηση αυτής με τη συνεισφορά των ιδιοκτησιών τους από όλους τους ιδιοκτήτες για τη δημιουργία ή διαμόρφωση και εκ νέου παραχώρηση σε αυτούς οικοδομήσιμων γενικά χώρων που να εξυπηρετούν τις χρήσεις γης που προβλέπονται για την οικεία ζώνη.

2\. Τα οικόπεδα που δημιουργούνται με τον αναδασμό και παραχωρούνται στους ιδιοκτήτες που συνεισέφεραν ακίνητα, με τα κτίσματα ή άλλες εγκαταστάσεις που τυχόν υπάρχουν σε αυτά πρέπει να έχουν ίση τουλάχιστον αξία με την αξία του συνόλου του ακινήτου που συνεισέφερε ο καθένας μετά από την αφαίρεση της εισφοράς του σύμφωνα με [το άρθρο 139]({{< relref "art139" >}} "Δείτε το Σχετικό").

3\. Οι Ζώνες Αστικού Αναδασμού (Ζ.Α.Α.) περιλαμβάνονται πάντοτε μέσα στην περιοχή του Γ.Π.Σ. ή Σ.Χ.Ο.Ο.Α.Π. ή Τ.Π.Σ. και καθορίζονται με τη διοικητική πράξη έγκρισης των σχεδίων αυτών. Σε περίπτωση μη καθορισμού με την πράξη αυτή ως Ζ.Α.Α. ο καθορισμός αυτός μπορεί να γίνει με προεδρικό διάταγμα, που εκδίδεται με πρόταση του Υπουργού Περιβάλλοντος και Ενέργειας μετά από γνώμη των οικείων δημοτικών συμβουλίων ή με το προεδρικό διάταγμα έγκρισης της πολεοδομικής μελέτης.

4\. Η διαδικασία αυτή καθορισμού μπορεί να αρχίζει μαζί με την εκπόνηση του Γ.Π.Σ. ή του Σ.Χ.Ο.Ο.Α.Π. ή του Τ.Π.Σ. ή και μεταγενέστερα. Στην πρώτη περίπτωση το περίγραμμα της Ζ.Α.Α. συμπεριλαμβάνεται στην πρόταση του Γ.Π.Σ. ή του Σ.Χ.Ο.Ο.Α.Π. ή του Τ.Π.Σ.

5\. Η κίνηση της διαδικασίας για τον καθορισμό μιας περιοχής ως Ζ.Α.Α. μπορεί να γίνει α) από τον Υπουργό Περιβάλλοντος και Ενέργειας ή β) από τον οικείο Ο.Τ.Α. ή από δημοτική επιχείρηση ή γ) από δημόσια επιχείρηση πολεοδομίας και στέγασης ή εταιρεία μικτής οικονομίας ή δ) μετά από αίτηση νομικού προσώπου δημοσίου ή ιδιωτικού δικαίου που συνοδεύεται από δήλωση της πλειοψηφίας του συνολικού αριθμού των ιδιοκτητών της περιοχής που οι ιδιοκτησίες τους καλύπτουν τα τρία τέταρτα 3/4 τουλάχιστον της επιφάνειάς της, ότι συμφωνούν για το χαρακτηρισμό της περιοχής ως Ζ.Α.Α.

6\. Για την έκδοση του προεδρικού διατάγματος καθορισμού Ζ.Α.Α. σύμφωνα με την παρ. 3 εφαρμόζεται η διαδικασία [του άρθρου 60]({{< relref "art60" >}} "Δείτε το Σχετικό"). Η ίδια διαδικασία εφαρμόζεται και για την έκδοση των προεδρικών διαταγμάτων έγκρισης της πολεοδομικής μελέτης Ζ.Α.Α. που προβλέπεται από [το άρθρο 50]({{< relref "art50" >}} "Δείτε το Σχετικό").

7\. Για το ύψος της εισφοράς σε γη και χρήμα σε Ζ.Α.Α., εφαρμόζονται αντίστοιχα οι παρ. 4 και επόμενες [του άρθρου 139 ]({{< relref "art139" >}} "Δείτε το Σχετικό")και [το άρθρο 141]({{< relref "art141" >}} "Δείτε το Σχετικό"). Σε περίπτωση που Ζ.Α.Α. χαρακτηρίζεται ως Ζ.Ε.Ε. εφαρμόζονται, σύμφωνα με [το άρθρο 142]({{< relref "art142" >}} "Δείτε το Σχετικό"), τα εξής: α) η εισφορά γης για τις ιδιοκτησίες των φορέων ανάπτυξης ή αναμόρφωσης Ζ.Α.Α., όπως αυτοί ορίζονται από [το άρθρο 43 ]({{< relref "art43" >}} "Δείτε το Σχετικό")ορίζεται σε ποσοστό τριάντα πέντε τοις εκατό (35%) β) για τις υπόλοιπες ιδιοκτησίες που περιλαμβάνονται στις πιο πάνω Ζ.Ε.Ε. και μόνο για τα τμήματα αυτών πάνω από 1.000 τ.μ. οι προβλεπόμενες από το πρώτο εδάφιο εισφορές της παρ. 4 [του άρθρου 139]({{< relref "art139" >}} "Δείτε το Σχετικό"), μειώνονται κατά δέκα τοις εκατό (10%).

8\. Η εκπλήρωση της εισφοράς γης γίνεται σύμφωνα με την παρ. 10 [του άρθρου 30]({{< relref "art30" >}} "Δείτε το Σχετικό").



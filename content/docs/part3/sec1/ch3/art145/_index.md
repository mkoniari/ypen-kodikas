---
weight: 145
title: "Άρθρο 145 Καταργούμενες - Μεταβατικές διατάξεις"
slug: art145
prev: art144
next: art146
---

1\. Οι παρ. 1, 2, 3, 4, 5, 6 και 7 του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> άρθρου 1 του ν. 4315/2014</a> (Α΄ 269) και η <a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό">παρ. 1 του άρθρου 2 του ν. 4315/2014</a> δεν ισχύουν για τις πράξεις εφαρμογής που έχουν κυρωθεί πριν την 24.12.2014 (ημερομηνία ισχύος του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> ν. 4315/2014</a>). Μετά από αίτηση του οφειλέτη μπορεί να υπάγονται στην <a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό">παρ. 1 του άρθρου 2 του ν. 4315/2014</a> (Α΄ 269) ως προς τον τρόπο καταβολής, οι οφειλές που προκύπτουν από κυρωθείσες πράξεις εφαρμογής, για τις οποίες δεν έχει ολοκληρωθεί η καταβολή των εισφορών σε χρήμα. Στις περιπτώσεις αυτές η προθεσμία καταβολής των οφειλών υπολογίζεται από την ημερομηνία της αρχικής πράξης επιβολής της εισφοράς.

2\. Σε διορθωτικές πράξεις εφαρμογής, που κυρώνονται μετά από τις 24.12.2014 (ημερομηνία ισχύος του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> ν. 4315/2014</a>), και αφορούν διορθώσεις σε ήδη κυρωθείσες πράξεις εφαρμογής, δεν ισχύουν οι παρ. 1, 3, 4, 5, 6 και 7 του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> άρθρου 1 του ν. 4315/2014</a> (Α΄ 269).

3\. Σε εκκρεμείς διαδικασίες πολεοδόμησης εφαρμόζονται [τα άρθρα 1]({{< relref "art1" >}} "Δείτε το Σχετικό") [και 2]({{< relref "art2" >}} "Δείτε το Σχετικό")του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> ν. 4315/2014</a> (Α΄ 269). Στις περιπτώσεις που μέχρι τις 24.12.2014 έχει δοθεί εντολή σύνταξης του Κεφαλαίου Γ΄ της Πράξης Εφαρμογής, με απόφαση του αρμόδιου για την κύρωση της πράξης εφαρμογής, που εκδίδεται ύστερα από γνώμη του οικείου δημοτικού συμβουλίου, οι ως άνω εκκρεμείς διαδικασίες δύνανται να υπάγονται στις προϊσχύουσες διατάξεις περί εισφοράς γης των παρ. 1, 3, 4, 5, 6 και 7 του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> άρθρου 1 του ν. 4315/2014</a> (Α΄ 269).

4\. Σε πράξεις εφαρμογής που έχουν κυρωθεί μέχρι τις 24.12.2014, χωρίς να προσδιοριστεί η αξία των ακινήτων ή και των επικειμένων, εφαρμόζεται το<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> άρθρο 2 του ν. 4315/2014</a> (Α΄ 269).

5. Στην περίπτωση επανέγκρισης σχεδίων για οποιονδήποτε λόγο, μετά τις 24.12.2014, δεν απαιτείται η εκ νέου σύνταξη πράξης εφαρμογής, εφόσον δεν θίγονται κοινόχρηστοι και κοινωφελείς χώροι και δεν επέρχονται αλλαγές και οι προτεινόμενες από το Ρ.Σ.Ε. ρυμοτομικές γραμμές συμπίπτουν με τα όρια διαμορφωμένων κοινοχρήστων χώρων και αντιστοίχως οι προτεινόμενες-οικοδομικές γραμμές με τα όρια διαμορφωμένων οικοδομικών γραμμών ή οικοδομικών τετραγώνων.



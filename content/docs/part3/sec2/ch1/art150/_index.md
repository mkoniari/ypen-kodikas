---
weight: 150
title: "Άρθρο 150 Σύνταξη πράξης προσκύρωσης-τακτοποίησης"
slug: art150
prev: art149
next: art151
---

1\. Οι κατά τα παραπάνω τακτοποιήσεις και προσκυρώσεις ενεργούνται με πράξη της αρμόδιας υπηρεσίας, η οποία ενεργεί με αίτηση των ενδιαφερομένων ή και αυτεπάγγελτα. Στην πράξη αυτή καθορίζονται με πρόχειρο κτηματολογικό διάγραμμα όλα τα ακίνητα που υφίστανται οποιαδήποτε μεταβολή από την τακτοποίηση ή την προσκύρωση και οι μεταβολές αυτές.

2\. Για την πρόσκληση των ενδιαφερόμενων ιδιοκτητών, την κοινοποίηση προς αυτούς της πράξης που κυρώθηκε, την υποβολή από αυτούς ενστάσεων κατά της πράξης και την απόφαση του περιφερειάρχη επί της πράξης και των ενστάσεων, εφαρμόζονται αναλόγως [τα άρθρα 157]({{< relref "art157" >}} "Δείτε το Σχετικό") [και 159]({{< relref "art159" >}} "Δείτε το Σχετικό").

3\. Σε περίπτωση που για οποιοδήποτε λόγο είναι αδύνατη η σύνταξη της πράξης εφαρμόζεται η παρ. 3 [του άρθρου 157 ]({{< relref "art157" >}} "Δείτε το Σχετικό")και αναφέρεται ρητά σε σχετικό πρωτόκολλο αν το αδύνατο οφείλεται σ[το άρθρο 147]({{< relref "art147" >}} "Δείτε το Σχετικό").

4\. Αν η εξακρίβωση των ορίων των μεταξύ των τακτοποιητέων ή προσκυρωτέων ιδιοκτησιών καθίσταται αδύνατη για οποιονδήποτε λόγο, η σύνταξη της πράξης αναβάλλεται μέχρι τον οριστικό καθορισμό αυτών με φροντίδα των ενδιαφερομένων.



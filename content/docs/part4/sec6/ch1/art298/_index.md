---
weight: 298
title: "Άρθρο 298 Ζώνη απόλυτης προστασίας της φύσης"
slug: art298
prev: art297
next: art299
---

Στις περιοχές που καθορίζονται ως Ζώνη απόλυτης προστασίας της φύσης επιτρέπονται μόνο ορισμένες ή/και όλες από τις παρακάτω ειδικές κατηγορίες χρήσεων, οι οποίες επιλέγονται και δύναται να εξειδικεύονται, κατά περίπτωση, για κάθε προστατευόμενη περιοχή, βάσει της ειδικής περιβαλλοντικής μελέτης της <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 2 του άρθρου 21 του ν. 1650/1986</a> (Α΄160), με διάταγμα που εκδίδεται σύμφωνα με την <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 4 του άρθρου 21 του ν. 1650/1986</a> (Α΄160). Οι ειδικές κατηγορίες χρήσεων είναι οι εξής:

\(1\) Κατοικία για προσωπικό ασφαλείας και εργαζομένους

\(12\) Μόνο επιστημονική έρευνα για τη ζώνη.

(28.12.1) Οδοί (κίνησης μηχανοκίνητων οχημάτων, δυνατότητα εξειδίκευσης βάσει της οικείας νομοθεσίας).

(28.12.4) Ποδηλατόδρομοι.

(28.12.7) Μονοπάτια (πεζών).

(28.12.8) Θαλάσσιοι διάδρομοι κίνησης σκαφών.

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

\(53\) Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

\(54\) Έργα προστασίας από διάβρωση, κατολισθήσεις και στήριξη εδαφών.

\(56\) Έργα που αφορούν την αποκατάσταση και βελτίωση των υδατοαποθεμάτων.

\(58\) Φάροι.

Οι χρήσεις των ειδικών κατηγοριών (1), (8), (28.12.1), (28.12.4), (28.12.7), (28.12.8), (51.2) και (52) επιτρέπονται μόνο για την εξυπηρέτηση της προστασίας και της βέλτιστης διαχείρισης του προστατευτέου αντικειμένου.



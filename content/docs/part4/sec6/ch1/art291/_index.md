---
weight: 291
title: "Άρθρο 291 Παραγωγικές δραστηριότητες χαμηλής και μέσης όχλησης."
slug: art291
prev: art290
next: art292
---

Στις περιοχές που καθορίζονται ως χώροι υποδοχής παραγωγικών δραστηριοτήτων χαμηλής και μέσης όχλησης επιτρέπονται μόνο οι ακόλουθες ειδικές κατηγορίες χρήσεων:

\(1\) Κατοικία για προσωπικό ασφαλείας των εγκαταστάσεων.

\(3\) Κοινωνική πρόνοια.

(5.1) Μικρές αθλητικές εγκαταστάσεις (κατηγορίες Α1, Α2, Β1, Δ, Ε1).

\(10\) Χώροι συνάθροισης κοινού.

\(11\) Εμπόριο και παροχή προσωπικών υπηρεσιών. Επιτρέπονται μόνο Καταστήματα παροχής προσωπικών υπηρεσιών (11.2) Πολυκαταστήματα (11.4), Εγκαταστάσεις εμπορικών εκθέσεων εκθεσιακά κέντρα (11.6).

\(12\) Γραφεία/ Κέντρα έρευνας/ Θερμοκοιτίδες επιχειρήσεων.

\(13\) Εστίαση.

\(14\) Αναψυκτήρια.

\(17\) Στάθμευση (κτίρια γήπεδα) χωρίς περιορισμό είδους και βάρους.

\(18\) Πρατήρια παροχής καυσίμων και ενέργειας.

\(19\) Πλυντήρια-λιπαντήρια αυτοκινήτων.

\(20\) Συνεργεία επισκευής και συντήρησης οχημάτων χωρίς περιορισμό είδους και βάρους, μηχανημάτων έργων (Σ.Ε.Μ.Ε.) και αγροτικών μηχανημάτων.

\(21\) Αποθήκες (χαμηλής και μέσης όχλησης).

\(22\) Εγκαταστάσεις Εφοδιαστικής.

\(24\) Επαγγελματικά εργαστήρια.

\(25\) Βιοτεχνικές και βιομηχανικές εγκαταστάσεις χαμηλής και μέσης όχλησης.

\(28\) Εγκαταστάσεις Μέσων Μαζικής Μεταφοράς.

\(29\) Κέντρα τεχνικού ελέγχου οχημάτων (Κ.Τ.Ε.Ο. Ι.Κ.Τ.Ε.Ο.)

\(31\) Εγκαταστάσεις ανακύκλωσης συσκευασιών και υλικών

\(32\) Πράσινα Σημεία.

\(34\) Χώρος επεξεργασίας και διάθεσης λυμάτων

\(36\) Εγκαταστάσεις Ανανεώσιμων Πηγών Ενέργειας (Α.Π.Ε.) και εγκαταστάσεις Α.Π.Ε. με αποθήκευση.

\(40\) Εγκαταστάσεις οχημάτων τέλους κύκλου ζωής .

\(42\) Κέντρα Αποτέφρωσης Νεκρών (Κ.Α.Ν.) και Οστών.

Οι πιο πάνω με κωδικό (3), (5.1), (10), (13) και (28) χρήσεις, επιτρέπονται με την προϋπόθεση ότι αποτελούν τμήμα των βιομηχανικών/βιοτεχνικών εγκαταστάσεων ή εξυπηρετούν τις ανάγκες των εργαζομένων σε αυτές. Οι χρήσεις αυτές δεν επιτρέπεται να υπερβαίνουν το 30% της συνολικής έκτασης των γηπέδων του υποδοχέα. Στο παραπάνω ποσοστό συμπεριλαμβάνονται και οι υπόλοιπες χρήσεις του τριτογενούς τομέα.

(51.1) Κατασκευές σε δημόσιους κοινόχρηστους χώρους κατ’ άρθρο 216 για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

γ) Υπέργειοι και υπόγειοι σταθμοί διανομής ή μέτρησης και ρύθμισης φυσικού αερίου.

δ) Η εγκατάσταση κεντρικών λεβήτων ή μονάδων Συμπαραγωγής Ηλεκτρισμού και Θερμότητας Υψηλής Αποδοτικότητας (Σ.Η.Θ.Υ.Α.) για τηλεθέρμανση.

ε) Η εγκατάσταση σταθμών φόρτισης ηλεκτρικών οχημάτων.

στ) Η εγκατάσταση μονάδων αφαλάτωσης και λοιπών συστημάτων επεξεργασίας νερού για την υδροδότηση δημοτικών δικτύων, με τα συνοδά έργα που απαιτούνται για την πλήρη λειτουργία τους.

\(56\) Έργα που αφορούν την αποκατάσταση και βελτίωση των υδατοαποθεμάτων.



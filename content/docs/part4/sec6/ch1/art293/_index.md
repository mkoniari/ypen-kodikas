---
weight: 293
title: "Άρθρο 293 Τεχνόπολις - Τεχνολογικό Πάρκο"
slug: art293
prev: art292
next: art294
---

Στις περιοχές Τεχνολογικού Πάρκου, επιτρέπονται μόνο οι ακόλουθες ειδικές κατηγορίες χρήσεων:

\(1\) Κατοικία για εργαζόμενους στο πάρκο.

\(4\) Εκπαίδευση. Επιτρέπεται μόνο τριτοβάθμια εκπαίδευση Α.Ε.Ι., Τ.Ε.Ι. (4.4) και από τη δευτεροβάθμια εκπαίδευση (4.3) επιτρέπεται μόνον η δευτεροβάθμια τεχνική εκπαίδευση.

\(8\) Διοίκηση.

\(11\) Εμπόριο και παροχή προσωπικών υπηρεσιών. Επιτρέπονται μόνο εμπορικά καταστήματα (11.1) και καταστήματα παροχής προσωπικών υπηρεσιών (11.2).

\(12\) Γραφεία κέντρα έρευνας θερμοκοιτίδες επιχειρήσεων.

\(13\) Εστίαση.

\(14\) Αναψυκτήρια.

(17.1) Στάθμευση (κτίρια γήπεδα) αυτοκινήτων μέχρι τρισήμισι (3,5) τόνους κοινής χρήσης, μοτοσικλετών και μοτοποδηλάτων.

\(18\) Πρατήρια παροχής καυσίμων και ενέργειας.

\(21\) Αποθήκες (χαμηλής όχλησης).

\(24\) Επαγγελματικά εργαστήρια.

\(25\) Βιοτεχνικές και βιομηχανικές εγκαταστάσεις χαμηλής όχλησης.

\(28\) Εγκαταστάσεις Μέσων Μαζικής Μεταφοράς.

\(32\) Πράσινα σημεία.

\(34\) Χώρος επεξεργασίας και διάθεσης λυμάτων.

\(36\) Εγκαταστάσεις Ανανεώσιμων Πηγών Ενέργειας (Α.Π.Ε.) και εγκαταστάσεις Α.Π.Ε. με αποθήκευση.

Οι με κωδικό (24) και (25) χρήσεις αφορούν μονάδες εξαιρετικά προηγμένης τεχνολογίας (βιοτεχνολογία, πληροφορική, μικροηλεκτρονική κ.λπ.) και αναπτύσσονται σε ποσοστό τουλάχιστον 60% της συνολικής εκτάσεως των γηπέδων του υποδοχέα/ πάρκου.

(51.1) Κατασκευές σε δημόσιους κοινόχρηστους χώρους κατά [το άρθρο 216 ]({{< relref "art216" >}} "Δείτε το Σχετικό")για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

γ) Υπέργειοι και υπόγειοι σταθμοί διανομής ή μέτρησης και ρύθμισης φυσικού αερίου.

δ) Η εγκατάσταση κεντρικών λεβήτων ή μονάδων Συμπαραγωγής Ηλεκτρισμού και θερμότητας Υψηλής Αποδοτικότητας (Σ.Η.Θ.Υ.Α.) για τηλεθέρμανση.

ε) Η εγκατάσταση σταθμών φόρτισης ηλεκτρικών οχημάτων.



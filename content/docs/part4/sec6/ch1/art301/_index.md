---
weight: 301
title: "Άρθρο 301 Ζώνη βιώσιμης διαχείρισης φυσικών πόρων"
slug: art301
prev: art300
next: art302
---

Στις περιοχές που καθορίζονται ως ζώνη βιώσιμης διαχείρισης φυσικών πόρων επιτρέπονται οι ειδικές κατηγορίες χρήσεων, οι οποίες επιλέγονται και δύναται να εξειδικεύονται από τις ειδικές χρήσεις [του άρθρου 296]({{< relref "art296" >}} "Δείτε το Σχετικό"), κατά περίπτωση, για κάθε προστατευόμενη περιοχή, βάσει της ειδικής περιβαλλοντικής μελέτης της <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 2 του άρθρου 21 του ν. 1650/1986</a> (Α΄ 160), με το προεδρικό διάταγμα που εκδίδεται σύμφωνα με την <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 4 του άρθρου 21 του ν. 1650/1986</a> (Α΄160). Δεν μπορούν να επιλεγούν οι παρακάτω ειδικές κατηγορίες χρήσεων:

\(25\) Βιοτεχνικές και βιομηχανικές εγκαταστάσεις υψηλής όχλησης.

\(46\) Πίστες αγώνων αυτοκινήτων και μοτοποδηλάτων. Επίσης, οι παρακάτω ειδικές κατηγορίες χρήσεων μπορούν να περιλαμβάνονται σε ζώνες βιώσιμης διαχείρισης φυσικών πόρων μόνον εφόσον βρίσκονται σε περιοχές εντός σχεδίου ή εντός οικισμού:

(5.2) Μεγάλες αθλητικές εγκαταστάσεις.

\(10\) Χώροι συνάθροισης κοινού/Συνεδριακά κέντρα .

(11.5) Εμπορικά κέντρα.

(11.6) Εγκαταστάσεις εμπορικών εκθέσεων εκθεσιακά κέντρα).

(28.1) Αεροδρόμια.

\(33\) Χώρος επεξεργασίας, αποθήκευσης και διάθεσης στερεών αποβλήτων/Χώρος επεξεργασίας, διάθεσης στερεών τοξικών αποβλήτων.

\(40\) Εγκαταστάσεις οχημάτων τέλους κύκλου ζωής (Ο.Τ.Κ.Ζ.).

\(45\) Ιππόδρομος.

\(47\) Καζίνο.

\(48\) Χώροι διεξαγωγής τεχνικών ψυχαγωγικών και τυχερών παιγνίων <a href="https://ia37rg02wpsa01.blob.core.windows.net/fek/01/2011/20110100180.pdf" title="Δείτε το Σχετικό">(ν. 4002/2011</a>, Α΄ 180).



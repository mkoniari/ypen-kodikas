---
weight: 302
title: "Άρθρο 302 Ειδικές Κατηγορίες σε Περιοχές Ελέγχου Χρήσεων Γης"
slug: art302
prev: art301
next: art303
---

Στις Περιοχές Ελέγχου Χρήσεων Γης (Π.Ε.Χ.Γ.) [του άρθρου 21 ]({{< relref "art21" >}} "Δείτε το Σχετικό")δύναται να καθορίζονται ειδικές κατηγορίες χρήσεων από [το άρθρο 284 ]({{< relref "art284" >}} "Δείτε το Σχετικό")ανάλογα με την ειδική χωρική λειτουργία και τα ιδιαίτερα χαρακτηριστικά της κάθε περιοχής.

(28.12) Γραμμικές υποδομές μεταφορών.

(28.12.1) Οδοί (κίνησης μηχανοκίνητων οχημάτων, δυνατότητα εξειδίκευσης βάσει της οικείας νομοθεσίας).

(28.12.2) Οδοί ήπιας κυκλοφορίας.

(28.12.3) Πεζόδρομοι.

(28.12.4) Ποδηλατόδρομοι.

(28.12.5) Πλατείες.

(28.12.6) Άλση.

(28.12.7) Μονοπάτια (πεζών).

\(51\) Κατασκευές.

(51.1) Κατασκευές σε δημόσιους κοινόχρηστους χώρους κατά [το άρθρο 216 ]({{< relref "art216" >}} "Δείτε το Σχετικό")για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

γ) λυόμενες και προσωρινές κατασκευές,

δ) για τη λειτουργία και την εξυπηρέτηση των Μέσων Μαζικής Μεταφοράς.

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

γ) Υπέργειοι και υπόγειοι σταθμοί διανομής ή μέτρησης και ρύθμισης φυσικού αερίου.

δ) Η εγκατάσταση κεντρικών λεβήτων ή μονάδων Συμπαραγωγής Ηλεκτρισμού και θερμότητας Υψηλής Αποδοτικότητας (Σ.Η.Θ.Υ.Α.) για τηλεθέρμανση.

ε) Η εγκατάσταση σταθμών φόρτισης ηλεκτρικών οχημάτων.

στ) Η εγκατάσταση μονάδων αφαλάτωσης και λοιπών συστημάτων επεξεργασίας νερού για την υδροδότηση δημοτικών δικτύων, με τα συνοδά έργα που απαιτούνται για την πλήρη λειτουργία τους.

\(52\) Περίπτερα ενημέρωσης/έργα ερμηνείας περιβάλλοντος (πινακίδες, αποχωρητήρια, περίπτερα, στέγαστρα κ.λπ.).

\(53\) Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

\(54\) Έργα προστασίας από διάβρωση, κατολισθήσεις και στήριξη εδαφών.

\(55\) Ήπια θαλάσσια αναψυχή (κολύμβηση, ιστιοσανίδα, καταδύσεις, υποβρύχια φωτογράφηση κ.λπ.).

\(56\) Έργα που αφορούν την αποκατάσταση και βελτίωση των υδατοαποθεμάτων.

\(57\) Πλωτές υποδομές και εγκαταστάσεις θαλάσσιας αναψυχής.

\(58\) Φάροι.



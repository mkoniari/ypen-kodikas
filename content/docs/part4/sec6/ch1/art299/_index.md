---
weight: 299
title: "Άρθρο 299 Ζώνη προστασίας της φύσης"
slug: art299
prev: art298
next: art300
---

Στις περιοχές που καθορίζονται ως Ζώνη προστασίας της φύσης επιτρέπονται μόνο ορισμένες ή/και όλες από τις παρακάτω ειδικές κατηγορίες χρήσεων, οι οποίες επιλέγονται και δύναται να εξειδικεύονται, κατά περίπτωση, για κάθε προστατευόμενη περιοχή, βάσει της ειδικής περιβαλλοντικής μελέτης της <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 2 του άρθρου 21 του ν. 1650/1986</a> (Α’ 160), με το προεδρικό διάταγμα που εκδίδεται σύμφωνα με την <a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό">παρ. 4 του άρθρου 21 του ν. 1650/1986</a> (Α΄160). Οι ειδικές κατηγορίες χρήσεων είναι οι εξής:

\(1\) Κατοικία για προσωπικό ασφαλείας και εργαζομένους

\(8\) Διοίκηση, μόνο για τις ανάγκες της ζώνης ή της προστατευόμενης περιοχής.

\(12\) Κέντρα έρευνας και επιστημονική έρευνα που αφορούν τη ζώνη.

\(14\) Αναψυκτήρια μέχρι 50 τ.μ.

\(17\) Στάθμευση μόνο για τη ζώνη, υπαίθρια .

\(26\) Αγροτικές εκμεταλλεύσεις εγκαταστάσεις και δραστηριότητες, με εξειδίκευση ανά υποκατηγορίες ανάλογα με τη ζώνη.

\(28\) Εγκαταστάσεις Μέσων Μαζικής Μεταφοράς, με εξειδίκευση ανά υποκατηγορίες ανάλογα με τη ζώνη.

(51.1) Κατασκευές σε δημόσιους κοινόχρηστους χώρους κατά [το άρθρο 216 ]({{< relref "art216" >}} "Δείτε το Σχετικό")για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

γ) λυόμενες και προσωρινές κατασκευές.

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια,

β) η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό,

στ) η εγκατάσταση μονάδων αφαλάτωσης και λοιπών συστημάτων επεξεργασίας νερού για την υδροδότηση δημοτικών δικτύων, με τα συνοδά έργα που απαιτούνται για την πλήρη λειτουργία τους.

\(52\) Περίπτερα ενημέρωσης/έργα ερμηνείας περιβάλλοντος (πινακίδες, αποχωρητήρια, περίπτερα, στέγαστρα κ.λπ.).

\(53\) Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

\(54\) Έργα προστασίας από διάβρωση, κατολισθήσεις και στήριξη εδαφών.

\(56\) Έργα που αφορούν την αποκατάσταση και βελτίωση των υδατοαποθεμάτων.

\(57\) Πλωτές υποδομές και εγκαταστάσεις θαλάσσιας αναψυχής.

\(58\) Φάροι.

Οι χρήσεις των ειδικών κατηγοριών (1), (8), (28), (51.1), (51.2) και (52) επιτρέπονται μόνο για την εξυπηρέτηση της προστασίας και της βέλτιστης διαχείρισης του προστατευτέου αντικειμένου.



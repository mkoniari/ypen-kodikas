---
weight: 284
title: "Άρθρο 284 Κατηγορίες Χρήσεων"
slug: art284
prev: art283
next: art285
---

Οι χρήσεις γης που ρυθμίζονται από τον πολεοδομικό σχεδιασμό και περιλαμβάνονται στις ειδικές περιβαλλοντικές μελέτες της παρ. 2 του [άρθρου 21](about:blank) του ν. [1650/1986](about:blank) ([Α΄ 160](about:blank)) καθορίζονται σύμφωνα με τη γενική και ειδική χωρική τους λειτουργία ως ακολούθως.

I. ΓΕΝΙΚΕΣ ΚΑΤΗΓΟΡΙΕΣ ΧΡΗΣΕΩΝ

\- Αμιγής κατοικία.

\- Γενική κατοικία.

\- Πολεοδομικό κέντρο - κεντρικές λειτουργίες πόλης - τοπικό κέντρο συνοικίας - γειτονιάς.

\- Τουρισμός - αναψυχή.

\- Κοινωφελείς λειτουργίες.

\- Ελεύθεροι χώροι - Αστικό Πράσινο.

\- Παραγωγικές δραστηριότητες χαμηλής και μέσης όχλησης.

\- Χονδρεμπόριο.

\- Τεχνόπολις - Τεχνολογικό Πάρκο.

\- Παραγωγικές δραστηριότητες υψηλής όχλησης.

\- Εγκαταστάσεις Αστικών Υποδομών Κοινής Ωφέλειας.

\- Ειδικές χρήσεις.

\- Αγροτική χρήση.

-Ζώνη απόλυτης προστασίας της φύσης

\- Ζώνη προστασίας της φύσης

\- Ζώνη διαχείρισης οικοτόπων και ειδών

\- Ζώνη βιώσιμης διαχείρισης φυσικών πόρων.

ΙΙ. ΕΙΔΙΚΕΣ ΚΑΤΗΓΟΡΙΕΣ ΧΡΗΣΕΩΝ

Στις ειδικές κατηγορίες χρήσεων κατατάσσονται, σύμφωνα με την ειδική χωρική τους λειτουργία, οι ακόλουθες δραστηριότητες, λειτουργίες, εγκαταστάσεις και υποδομές:

1\. Κατοικία.

Κατ\` εξαίρεση, χώροι της κατοικίας επιτρέπεται να χρησιμοποιούνται για άσκηση ελευθερίου επαγγέλματος συμβατού προς την κύρια χρήση του κτηρίου, όπως ιατρού (που δεν διαθέτει νοσηλευτική κλίνη ή μονάδα εφαρμογής ισοτόπων ή ακτινολογικό εργαστήριο ή εγκαταστάσεις φυσικοθεραπείας), δικηγόρου, μηχανικού, λογιστή, οικονομολόγου, συγγραφέα, αναλυτή - προγραμματιστή Η/Υ, ψυχολόγου, κοινωνιολόγου, κοινωνικού λειτουργού και δημοσιογράφου. Η εξαίρεση αυτή ισχύει εφόσον η άσκηση επαγγέλματος είναι επιτρεπτή από τον κανονισμό του κτηρίου, δεν απαγορεύεται από ισχύουσες διατάξεις περί υγιεινής και ασφάλειας και βρίσκεται εντός κατοικίας αυτού που ασκεί το ελευθέριο επάγγελμα.

2\. Κοινωνική κατοικία. Χρησιμοποιείται για τη στέγαση νέων και προσώπων που ανήκουν σε ευάλωτες κοινωνικές ομάδες, όπως αυτές προσδιορίζονται στο πλαίσιο άσκησης στεγαστικής πολιτικής από το κράτος και τους δημόσιους φορείς. Η κοινωνική κατοικία επιτρέπεται σε όλες τις γενικές κατηγορίες χρήσεων, στις οποίες επιτρέπεται και η κατοικία, ακόμη και αν δεν μνημονεύεται ειδικώς.

3\. Κοινωνική πρόνοια.

4\. Εκπαίδευση.

4.1. Νηπιαγωγεία.

4.2. Πρωτοβάθμια (Δημοτικά).

4.3. Δευτεροβάθμια (Γυμνάσια, Λύκεια).

4.4. Τριτοβάθμια (Τ.Ε.Ι., Α.Ε.Ι.).

4.5. Ειδική εκπαίδευση.

5\. Αθλητικές εγκαταστάσεις (άρθ. 56Α του<a href="https://ia37rg02wpsa01.blob.core.windows.net/fek/01/1999/19990100121.pdf" title="Δείτε το Σχετικό"> ν. 2725/1999</a>, Α΄121 και Κ.Υ.Α. ΥΠΠΟΑ/ΓΔΥΑ/ΔΤΥ/ΤΠΑΑΕ/408113/21902/2725/603/2017, Β΄3568).

5.1. Μικρές αθλητικές εγκαταστάσεις (κατηγορίες Α1, Α2, Β1, Δ, Ε1).

5.2. Μεγάλες αθλητικές εγκαταστάσεις.

5.3. Ειδικές αθλητικές εγκαταστάσεις.

6\. Θρησκευτικοί χώροι.

7\. Πολιτιστικές εγκαταστάσεις.

8\. Διοίκηση.

9\. Περίθαλψη.

9.1. Πρωτοβάθμιες υπηρεσίες υγείας χωρίς νοσηλεία:

9.1.1. Κέντρα υγείας και κέντρα υγείας αστικού τύπου.

9.1.2. Περιφερειακά ιατρεία και πολυδύναμα περιφερειακά ιατρεία.

9.1.3. Κέντρα αποθεραπείας - αποκατάστασης ημερήσιας νοσηλείας (άρθ. 10 του ν. [2072/1992](about:blank), Α΄ 125).

9.1.4. Ιδιωτικές μονάδες πρωτοβάθμιας φροντίδας υγείας (π.δ.[84/2001](about:blank), Α΄70).

9.1.5. Μονάδες χρόνιας αιμοκάθαρσης εκτός νοσοκομείων και κλινικών (άρθ. 31 του ν. [2646/1998](about:blank), Α΄236).

9.1.6. Ιδιωτικές μονάδες ημερήσιας νοσηλείας (άρθ. 33 του ν. [4025/2011](about:blank), Α΄228).

9.1.7. Εργαστήρια φυσικοθεραπείας.

9.1.8. Μονάδες πρωτοβάθμιας φροντίδας υγείας Ε.Ο.Π.Υ.Υ. - ασφαλιστικών οργανισμών.

9.1.9. Κέντρα ψυχικής υγείας, ιατροπαιδαγωγικά κέντρα, κέντρα εξειδικευμένης περίθαλψης (κέντρα ημέρας, νοσοκομεία ημέρας και κέντρα παρέμβασης στην κρίση).

9.1.10. Μονάδες ψυχοκοινωνικής αποκατάστασης (άρθ. 9 του ν. [2716/1999](about:blank), Α΄96).

9.1.11. Λοιπές υπηρεσίες πρωτοβάθμιας υγείας, όπως εργαστήρια αισθητικής μονάδες αδυνατίσματος - διαιτολογικές μονάδες, οδοντοτεχνικά εργαστήρια.

9.2. Δευτεροβάθμιες και τριτοβάθμιες υπηρεσίες υγείας που περιλαμβάνουν νοσηλεία:

9.2.1. Νοσοκομεία (περιφερειακά και γενικά) και νοσοκομεία - κέντρα υγείας.

9.2.2. Ιδιωτικές Κλινικές.

9.2.3. Κέντρα φυσικής και ιατρικής αποκατάστασης.

9.2.4. Κέντρα αποθεραπείας - αποκατάστασης κλειστής νοσηλείας (άρθ. 10 του ν. [2072/1992](about:blank), Α΄125).

9.2.5. Ξενώνες ανακουφιστικής φροντίδας ασθενών του<a href="https://ia37rg02wpsa01.blob.core.windows.net/fek/01/2022/20220100241.pdf" title="Δείτε το Σχετικό"> ν. 5007/2022</a> (Α΄241).

9.3. Εξωνοσοκομειακές Μονάδες Ψυχικής Υγείας.

9.4. Μονάδες Πρόληψης και Καταπολέμησης των Εξαρτήσεων.

10\. Χώροι συνάθροισης κοινού / Συνεδριακά κέντρα.

11\. Εμπόριο και παροχή προσωπικών υπηρεσιών:

11.1. Εμπορικά καταστήματα.

11.2. Καταστήματα παροχής προσωπικών υπηρεσιών.

11.3. Υπεραγορές.

11.4. Πολυκαταστήματα.

11.5. Εμπορικά κέντρα.

11.6. Εγκαταστάσεις εμπορικών εκθέσεων - εκθεσιακά κέντρα.

12\. Γραφεία / Κέντρα έρευνας / Θερμοκοιτίδες επιχειρήσεων.

13\. Εστίαση.

14\. Αναψυκτήρια.

15\. Αναψυχή - κέντρα διασκέδασης

16\. Τουριστικά καταλύματα, εγκαταστάσεις ειδικής τουριστικής υποδομής και λοιπές τουριστικές επιχειρήσεις σύμφωνα με την τουριστική νομοθεσία.

17\. Στάθμευση (κτίριο - γήπεδο).

17.1. Στάθμευση (κτίρια-γήπεδα) αυτοκινήτων μέχρι 3,5 τόνους κοινής χρήσης, μοτοσικλετών και μοτοποδηλάτων καθώς και οχημάτων ανεξαρτήτως βάρους των υπηρεσιών Ο.Τ.Α. α΄ βαθμού.

17.2. Στάθμευση (κτίρια - γήπεδα) αυτοκινήτων, χωρίς περιορισμό είδους και βάρους, σκαφών και τουριστικών λεωφορείων.

18\. Πρατήρια παροχής καυσίμων και ενέργειας (παρ. 7 άρθρ. 114<a href="https://ia37rg02wpsa01.blob.core.windows.net/fek/01/2012/20120100082.pdf" title="Δείτε το Σχετικό"> ν. 4070/2012</a>, Α΄82).

19\. Πλυντήρια, λιπαντήρια αυτοκινήτων.

20\. Συνεργεία.

20.1. Συνεργεία επισκευής αυτοκινήτων - συνήθων οχημάτων (συμπεριλαμβάνονται οι μοτοσικλέτες και μοτοποδήλατα) μέχρι 3,5 τόνους μικτού φορτίου ή δυνατότητα μεταφοράς μέχρι 9 ατόμων.

20.2. Συνεργεία επισκευής και συντήρησης μεγάλων και βαρέων οχημάτων άνω των 3,5 τόνων μικτού φορτίου ή δυνατότητα μεταφοράς άνω των 9 ατόμων (συμπεριλαμβάνονται τα αγροτικά μηχανήματα και τα μηχανήματα έργων - Συνεργεία Επισκευής Μηχανημάτων Έργων (Σ.Ε.Μ.Ε.).

21\. Αποθήκες (χαμηλής, μέσης, υψηλής όχλησης).

21.1. Αποθήκες του [άρθρου 17](about:blank) του ν. [3982/2011](about:blank) (Α΄143).

21.2. Aποθήκες λιανικής πώλησης.

21.3. Διανομή ημερήσιου και περιοδικού τύπου.

21.4. Φαρμακαποθήκες.

22\. Εγκαταστάσεις Εφοδιαστικής (ν. [4302/2014](about:blank), Α΄225).

22.1. Κέντρο Αποθήκευσης και Διανομής (Κ.Α.Δ.).

22.2. Αστικό Κέντρο Ενοποίησης Εμπορευμάτων ([άρθρο 4](about:blank) του ν. [4302/2014](about:blank), Α΄225 και άρθρου 9, παρ. 3.1 του π.δ.[79/2004](about:blank), Α΄62).

22.3. Αποθήκες χονδρικού εμπορίου.

23\. Κέντρα Δεδομένων και τεχνολογικής υποστήριξης επιχειρήσεων και λοιπές συνοδευτικές δραστηριότητες (Data Centers) (άρθρο 320 του<a href="https://ia37rg02wpsa01.blob.core.windows.net/fek/01/2016/20160100230.pdf" title="Δείτε το Σχετικό"> ν. 4442/2016</a>, Α΄230)

24\. Επαγγελματικά εργαστήρια ([άρθρο 17](about:blank) του ν. [3982/2011](about:blank), Α΄143).

25\. Βιοτεχνικές και βιομηχανικές εγκαταστάσεις (χαμηλής, μέσης και υψηλής όχλησης).

26\. Αγροτικές εκμεταλλεύσεις - εγκαταστάσεις και δραστηριότητες.

26.1. Γεωργικές, δασικές, κτηνοτροφικές, αλιευτικές και λοιπές αγροτικές εκμεταλλεύσεις και δραστηριότητες.

26.2. Γεωργικές αποθήκες, θερμοκήπια και λοιπές εγκαταστάσεις αγροτικού τομέα (άρθρο 252).

26.3. Κτηνοτροφικές - πτηνοτροφικές εγκαταστάσεις -Αντλητικές εγκαταστάσεις.

26.4. Υδατοκαλλιέργειες (χερσαίες, θαλάσσιες, λιμναίες και ποτάμιες εγκαταστάσεις).

26.5. Πολυλειτουργικό αγρόκτημα ([άρθρο 52](about:blank) του ν. [4235/2014](about:blank), A΄32).

26.6. Κτηνοτροφικά Πάρκα ([άρθρο 43](about:blank) του ν. [4235/2014](about:blank), Α΄32).

26.7. Αλυκές.

26.8. Βόσκηση.

26.9. Αλιεία (ερασιτεχνική και επαγγελματική).

26.10. Συλλογή φυτών, βοτάνων, ασπόνδυλων και μυκήτων (μανιταριών) και βενθικών οργανισμών από το υπόστρωμα της παραλιακής ζώνης.

26.11. Θήρα.

26.12. Ιππικά Κέντρα.

26.13. Εγγειοβελτιωτικά έργα αγροτικής ανάπτυξης.

27\. Εξορυκτικές δραστηριότητες (Ορυχεία, Λατομεία, Μεταλλεία, Αμμοληψία, Ζώνες αναζήτησης, έρευνας και εκμετάλλευσης υδρογονανθράκων).

28\. Εγκαταστάσεις Μέσων Μαζικής Μεταφοράς:

28.1. Αεροδρόμια.

28.2. Ελικοδρόμια.

28.3. Υδατοδρόμια.

28.4. Σιδηροδρομικοί σταθμοί.

28.5. Εμπορευματικοί σιδηροδρομικοί σταθμοί.

28.6. Ειδικές σιδηροδρομικές εγκαταστάσεις.

28.7. Σταθμοί αστικών, υπεραστικών λεωφορείων, τρόλεϊ, τραμ.

28.8. Χώροι στάθμευσης τουριστικών λεωφορείων (πούλμαν), φορτηγών και τροχόσπιτων.

28.9. Σ.Ε.Α. (Σταθμοί εξυπηρέτησης αυτοκινητοδρόμων).

28.10. Σταθμοί μετεπιβίβασης Μ.Μ.Μ.

28.11. Λιμενικές ζώνες επιβατικής, εμπορικής, αλιευτικής, βιομηχανικής και τουριστικής δραστηριότητας, μαρίνες.

28.12. Γραμμικές υποδομές μεταφορών.

28.12.1. Οδοί (κίνησης μηχανοκίνητων οχημάτων, δυνατότητα εξειδίκευσης βάσει της οικείας νομοθεσίας).

28.12.2. Οδοί ήπιας κυκλοφορίας.

28.12.3. Πεζόδρομοι.

28.12.4. Ποδηλατόδρομοι.

28.12.5. Πλατείες.

28.12.6. Μονοπάτια (πεζών).

28.12.7. Θαλάσσιοι διάδρομοι κίνησης σκαφών.

29\. Κέντρα τεχνικού ελέγχου οχημάτων (Κ.Τ.Ε.Ο., Ι.Κ.Τ.Ε.Ο.).

30\. Σταθμοί μεταφόρτωσης απορριμμάτων.

31\. Εγκαταστάσεις ανακύκλωσης συσκευασιών και υλικών.

32\. Γωνιές ανακύκλωσης και πράσινα σημεία (άρθ. 29<a href="https://ia37rg02wpsa01.blob.core.windows.net/fek/01/2021/20210100129.pdf" title="Δείτε το Σχετικό"> ν. 4819/2021</a>, Α΄129).

33\. Χώρος επεξεργασίας, αποθήκευσης και διάθεσης στερεών αποβλήτων/Χώρος επεξεργασίας, διάθεσης στερεών τοξικών αποβλήτων.

34\. Χώρος επεξεργασίας και διάθεσης λυμάτων (βιολογικός καθορισμός).

35\. Εγκαταστάσεις παραγωγής ηλεκτρικής ενέργειας, πλην των εγκαταστάσεων της κατηγορίας 36, εγκαταστάσεις αποθήκευσης και μεταφοράς ηλεκτρικής ενέργειας και φυσικού αερίου, εγκαταστάσεις ύδρευσης, εγκαταστάσεις τηλεπικοινωνιών, και συναφείς εγκαταστάσεις.

36\. Εγκαταστάσεις Ανανεώσιμων Πηγών Ενέργειας (Α.Π.Ε.) και εγκαταστάσεις Α.Π.Ε. με αποθήκευση.

37\. Πάρκα κεραιών τηλεπικοινωνιών, ραδιοφωνικών και τηλεοπτικών σταθμών.

38\. Στρατιωτικές εγκαταστάσεις

39\. Κέντρα Περίθαλψης Ειδών Άγριας Πανίδας (ΚΕ.ΠΕ.Α.Π.).

40\. Εγκαταστάσεις οχημάτων τέλους κύκλου ζωής (Ο.Τ.Κ.Ζ.).

41\. Κοιμητήρια.

42\. Κέντρα αποτέφρωσης νεκρών (Κ.Α.Ν.) και οστών.

43\. Σωφρονιστικά καταστήματα - φυλακές - κέντρα κράτησης.

44\. Εγκαταστάσεις προσωρινής υποδοχής και φιλοξενίας μεταναστών / προσφύγων και ευάλωτων ομάδων.

45\. Ιππόδρομος.

46\. Πίστες αγώνων αυτοκινήτων και μοτοποδηλάτων.

47\. Καζίνο.

48\. Χώροι διεξαγωγής τεχνικών - ψυχαγωγικών και τυχερών παιγνίων (ν. [4002/2011](about:blank), Α΄180).

49\. Αστική γεωργία - Λαχανόκηποι.

50\. Κατασκηνώσεις - Παιδικές εξοχές.

51\. Κατασκευές.

51.1. Κατασκευές σε δημόσιους κοινόχρηστους χώρους κατά [το άρθρο 216 ]({{< relref "art216" >}} "Δείτε το Σχετικό")για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

γ) λυόμενες και προσωρινές κατασκευές,

δ) για τη λειτουργία και την εξυπηρέτηση των Μέσων Μαζικής Μεταφοράς.

51.2. Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

γ) Υπέργειοι και υπόγειοι σταθμοί διανομής ή μέτρησης και ρύθμισης φυσικού αερίου.

δ) Η εγκατάσταση κεντρικών λεβήτων ή μονάδων Συμπαραγωγής Ηλεκτρισμού και θερμότητας Υψηλής Αποδοτικότητας (Σ.Η.Θ.Υ.Α.) για τηλεθέρμανση.

ε) Η εγκατάσταση σταθμών φόρτισης ηλεκτρικών οχημάτων.

στ) Η εγκατάσταση μονάδων αφαλάτωσης και λοιπών συστημάτων επεξεργασίας νερού για την υδροδότηση δημοτικών δικτύων, με τα συνοδά έργα που απαιτούνται για την πλήρη λειτουργία τους.

52\. Περίπτερα ενημέρωσης/έργα ερμηνείας περιβάλλοντος (πινακίδες, αποχωρητήρια, περίπτερα, στέγαστρα κ.λπ.).

53\. Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

54\. Έργα προστασίας από διάβρωση, κατολισθήσεις και στήριξη εδαφών.

55\. Ήπια θαλάσσια αναψυχή (κολύμβηση, ιστιοσανίδα, καταδύσεις, υποβρύχια φωτογράφηση κ.λπ.).

56\. Έργα που αφορούν την αποκατάσταση και βελτίωση των υδατοαποθεμάτων.

57\. Πλωτές υποδομές και εγκαταστάσεις θαλάσσιας αναψυχής.

58\. Φάροι.



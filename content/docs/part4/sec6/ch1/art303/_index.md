---
weight: 303
title: "Άρθρο 303 Χρήσεις γης οικισμών χωρίς πολεοδομικό σχεδιασμό"
slug: art303
prev: art302
next: art304
---

Στις περιοχές εντός των ορίων οριοθετημένων, με ισχύουσα διοικητική πράξη, οικισμών με πληθυσμό μέχρι και δύο χιλιάδες (2.000) κατοίκους στους οποίους δεν έχει ολοκληρωθεί ο πολεοδομικός σχεδιασμός και ο καθορισμός χρήσεων γης, επιτρέπονται μεταβατικά και έως τη θεσμοθέτηση του πολεοδομικού σχεδίου τους οι παρακάτω χρήσεις:

\(1\) Κατοικία.

\(3\) Κοινωνική πρόνοια.

\(4\) Εκπαίδευση.

Επιτρέπονται μόνο νηπιαγωγεία (4.1), πρωτοβάθμια (4.2) δευτεροβάθμια. (4.3) και ειδική εκπαίδευση (4.5)

(5.1) Μικρές αθλητικές εγκαταστάσεις (κατηγορίες Α1, Α2, Β1, Δ, Ε1).

\(6\) Θρησκευτικοί χώροι.

\(7\) Πολιτιστικές εγκαταστάσεις μέχρι εξακόσια (600) τ.μ. συνολικής επιφάνειας δόμησης ανά γήπεδο.

\(8\) Διοίκηση τοπικής κλίμακας.

(9.1) Πρωτοβάθμιες υπηρεσίες υγείας χωρίς νοσηλεία.

\(11\) Εμπόριο και παροχή προσωπικών υπηρεσιών. Επιτρέπονται μόνο εμπορικά καταστήματα (11.1) και καταστήματα παροχής προσωπικών υπηρεσιών (11.2) μέχρι 150 τ.μ. συνολικής επιφάνειας δόμησης ανά γήπεδο και υπεραγορές μέχρι τριακόσια (300) τ.μ. συνολικής επιφάνειας.

\(12\) Γραφεία, μέχρι τριακόσια (300) τ.μ. συνολικής επιφάνειας δόμησης ανά γήπεδο.

\(13\) Εστιατόρια μέχρι τριακόσια (300) τ.μ. συνολικής επιφάνειας δόμησης ανά γήπεδο.

\(14\) Αναψυκτήρια μέχρι εκατόν πενήντα (150) τ.μ. συνολικής επιφάνειας δόμησης ανά γήπεδο.

\(16\) Τουριστικά καταλύματα μέχρι εκατό (100) κλίνες.

(17.1) Στάθμευση αυτοκινήτων μέχρι τρισήμισι (3,5) τόνους κοινής χρήσης, μοτοσικλετών και μοτοποδηλάτων.

\(18\) Πρατήρια παροχής καυσίμων και ενέργειας.

\(19\) Πλυντήρια, λιπαντήρια αυτοκινήτων.

(20.1) Συνεργεία επισκευής αυτοκινήτων.

\(21\) Αποθήκες χαμηλής όχλησης μέχρι τριακόσια (300) τ.μ. συνολικής επιφάνειας. Εξαιρούνται οι αποθήκες με κωδικό 21.1.

\(24\) Επαγγελματικά εργαστήρια.

\(26\) Αγροτικές εκμεταλλεύσεις εγκαταστάσεις. Επιτρέπονται μόνο γεωργικές, δασικές, κτηνοτροφικές, αλιευτικές και λοιπές αγροτικές εκμεταλλεύσεις (26.1) και γεωργικές αποθήκες και λοιπές εγκαταστάσεις αγροτικού τομέα (26.2).

\(28\) Εγκαταστάσεις Μέσων Μαζικής Μεταφοράς.

\(32\) Γωνιές ανακύκλωσης και πράσινα σημεία (άρθ. 29 του<a href="https://ia37rg02wpsa01.blob.core.windows.net/fek/01/2021/20210100129.pdf" title="Δείτε το Σχετικό"> ν. 4819/2021</a>, Α΄129).

\(36\) Εγκαταστάσεις Α.Π.Ε. (φωτοβολταϊκά).

\(44\) Εγκαταστάσεις προσωρινής υποδοχής και φιλοξενίας μεταναστών, προσφύγων μέχρι εκατό (100) άτομα. Στους προϋφιστάμενους του έτους 1923 οικισμούς και τους παραδοσιακούς οικισμούς, οι χρήσεις γης μέχρι την έγκριση του πολεοδομικού σχεδίου καθορίζονται σύμφωνα με τις σχετικές για τους οικισμούς αυτούς διατάξεις.

\(51\) Κατασκευές.

\(55\) Ήπια θαλάσσια αναψυχή (κολύμβηση, ιστιοσανίδα, καταδύσεις, υποβρύχια φωτογράφηση κ.λπ.).

**ΚΕΦΑΛΑΙΟ Β΄**

**Γενικές, μεταβατικές και εξουσιοδοτικές διατάξεις**



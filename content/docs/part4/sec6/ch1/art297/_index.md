---
weight: 297
title: "Άρθρο 297 Αγροτική χρήση"
slug: art297
prev: art296
next: art298
---

Ως περιοχές με αγροτική χρήση νοούνται περιοχές που περιλαμβάνουν εκτάσεις γεωργικής γης στις οποίες επιτρέπονται οι παρακάτω ειδικές χρήσεις:

\(1\) Κατοικία για την εξυπηρέτηση της αγροτικής χρήσης.

\(2\) Κοινωνική κατοικία, μόνο σε κτίρια που ανήκουν σε φορείς της Γενικής Κυβέρνησης, όπως αυτή ορίζεται στην περ. β΄ της παρ. 1 του [άρθρου 14](about:blank) του ν. [4270/2014](about:blank) ([Α΄ 143](about:blank)).

\(16\) Τουριστικά καταλύματα μέχρι 30 κλίνες.

\(25\) Βιομηχανικές και βιοτεχνικές εγκαταστάσεις χαμηλής και μέσης όχλησης, συσκευασίας και μεταποίησης τοπικά παραγόμενων αγροτικών προϊόντων.

\(26\) Αγροτικές εκμεταλλεύσεις εγκαταστάσεις.

(28.12) Γραμμικές υποδομές μεταφορών.

(28.12.1) Οδοί (κίνησης μηχανοκίνητων οχημάτων, δυνατότητα εξειδίκευσης βάσει της οικείας νομοθεσίας).

(28.12.2) Οδοί ήπιας κυκλοφορίας.

(28.12.3) Πεζόδρομοι.

(28.12.4) Ποδηλατόδρομοι.

(28.12.5) Πλατείες.

(28.12.6) Άλση.

(28.12.7) Μονοπάτια (πεζών).

\(32\) Γωνιές ανακύκλωσης και πράσινα σημεία (άρθ. 29 του<a href="https://ia37rg02wpsa01.blob.core.windows.net/fek/01/2021/20210100166.pdf" title="Δείτε το Σχετικό"> ν. 4829/2021</a>, Α΄129).

\(36\) Εγκαταστάσεις (Α.Π.Ε.) και εγκαταστάσεις Α.Π.Ε. με αποθήκευση.

Σε γεωργική γη υψηλής παραγωγικότητας δεν επιτρέπονται άλλες χρήσεις πλην της αγροτικής εκμετάλλευσης - αγροτικής δραστηριότητας, κατά την έννοια του<a href="https://ia37rg02wpsa01.blob.core.windows.net/fek/01/2010/20100100151.pdf" title="Δείτε το Σχετικό"> ν. 3874/2010</a> (Α’ 151) όπως ισχύει, εκτός αν προβλέπονται από ειδική διάταξη νόμου και είναι σύμφωνες με τις κατευθύνσεις του χωροταξικού σχεδιασμού.

\(51\) Κατασκευές.

\(53\) Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

\(54\) Έργα προστασίας από διάβρωση, κατολισθήσεις και στήριξη εδαφών.

\(55\) Ήπια θαλάσσια αναψυχή (κολύμβηση, ιστιοσανίδα, καταδύσεις, υποβρύχια φωτογράφηση κ.λπ.).

\(56\) Έργα που αφορούν την αποκατάσταση και βελτίωση των υδατοαποθεμάτων.

\(57\) Πλωτές υποδομές και εγκαταστάσεις θαλάσσιας αναψυχής.

\(58\) Φάροι.



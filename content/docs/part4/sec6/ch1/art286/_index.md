---
weight: 286
title: "Άρθρο 286 Γενική Κατοικία"
slug: art286
prev: art285
next: art287
---

Στις περιοχές γενικής κατοικίας επιτρέπονται μόνο οι ακόλουθες ειδικές κατηγορίες χρήσεων:

\(1\) Κατοικία.

\(3\) Κοινωνική πρόνοια.

\(4\) Εκπαίδευση: Τα κτίρια ιδιωτικών εκπαιδευτηρίων και τριτοβάθμιας εκπαίδευσης πρέπει να έχουν μέγιστη συνολική επιφάνεια δόμησης μέχρι χίλια πεντακόσια (1.500) τ.μ.

(5.1) Μικρές αθλητικές εγκαταστάσεις.

\(6\) Θρησκευτικοί χώροι.

\(7\) Πολιτιστικές εγκαταστάσεις μέχρι χίλια διακόσια (1.200) τ.μ. συνολικής επιφάνειας δόμησης.

\(8\) Διοίκηση τοπικής κλίμακας.

\(9\) Περίθαλψη. Επιτρέπονται μόνο Πρωτοβάθμιες υπηρεσίες υγείας χωρίς νοσηλεία

(9.1), ιδιωτικές κλινικές μέχρι εκατό (100) κλίνες (9.2.2), εξωνοσοκομειακές μονάδες ψυχικής υγείας (9.3), μονάδες πρόληψης και καταπολέμησης των εξαρτήσεων (9.4).

\(11\) Εμπόριο και παροχή προσωπικών υπηρεσιών. Επιτρέπονται μόνο Εμπορικά καταστήματα

(11.1), Καταστήματα παροχής προσωπικών υπηρεσιών (11.2) και Υπεραγορές τροφίμων (11.3) οι οποίες πρέπει να έχουν μέγιστη συνολική επιφάνεια δόμησης μέχρι χίλια πεντακόσια (1.500) τ.μ. <a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό">(ν. 4315/2014</a>, Α΄ 47).

\(12\) Γραφεία/ Κέντρα Έρευνας/Θερμοκοιτίδες επιχειρήσεων. Επιτρέπονται μόνο Γραφεία και Κέντρα έρευνας.

\(13\) Εστίαση μέχρι τριακόσια (300) τ.μ. συνολικής επιφάνειας δόμησης.

\(14\) Αναψυκτήρια μέχρι διακόσια (200) τ.μ. συνολικής επιφάνειας δόμησης.

\(16\) Τουριστικά καταλύματα μέχρι εκατόν πενήντα (150) κλίνες και λοιπές τουριστικές επιχειρήσεις.

(17.1) Στάθμευση (κτίρια-γήπεδα) αυτοκινήτων μέχρι τρισίμισι (3,5) τόνους, κοινής χρήσης, μοτοσικλετών και μοτοποδηλάτων.

\(18\) Πρατήρια παροχής καυσίμων και ενέργειας. Η παροχή φυσικού αερίου γίνεται μόνο για την εξυπηρέτηση οχημάτων. Η εγκατάσταση νέων πρατηρίων υγρών καυσίμων σε συνδυασμό με χρήσεις σταθμού αυτοκινήτων, πλυντηρίου και λιπαντηρίου αυτοκινήτων, αξεσουάρ αυτοκινήτου και μίνι μάρκετ για την εξυπηρέτηση των πελατών, επιτρέπεται μόνο εφόσον αποτελεί μοναδική χρήση του οικοπέδου.

\(19\) Πλυντήρια - Λιπαντήρια αυτοκινήτων.

(20.1) Συνεργεία επισκευής αυτοκινήτων συνήθων οχημάτων (συμπεριλαμβάνονται οι μοτοσικλέτες και μοτοποδήλατα) μέχρι τρισίμισι (3,5) τόνους μικτού φορτίου ή δυνατότητα μεταφοράς μέχρι 9 ατόμων εκτός φανοποιείων και βαφείων. Κατά τον πολεοδομικό σχεδιασμό οι χρήσεις φανοποιείων και βαφείων μπορεί να επιτραπούν κατ’ εξαίρεση σε περιοχές Γενικής Κατοικίας, υπό την προϋπόθεση ότι θα είναι χαμηλής όχλησης και θα αποτελούν συνοδή χρήση του συνεργείου.

\(21\) Αποθήκες χαμηλής όχλησης μέχρι τετρακόσια (400) τ.μ. συνολικής επιφάνειας δόμησης. Δεν επιτρέπονται οι αποθήκες με κωδικό 20.1. Ειδικά για τις φαρμακαποθήκες, η μέγιστη συνολική επιφάνεια δόμησης ανέρχεται σε χίλια πεντακόσια (1.500) τ.μ.

\(22\) Εγκαταστάσεις Εφοδιαστικής <a href="https://ia37rg02wpsa01.blob.core.windows.net/fek/01/2014/20140100225.pdf" title="Δείτε το Σχετικό">(ν. 4302/2014</a>, Α΄225). Επιτρέπονται μόνο Αποθήκες χονδρικού εμπορίου χαμηλής όχλησης (22.3) μέχρι τετρακόσια (400) τ.μ. συνολικής επιφάνειας δόμησης.

\(24\) Επαγγελματικά εργαστήρια μέχρι τετρακόσια (400) τ.μ. συνολικής επιφάνειας δόμησης.

\(28\) Εγκαταστάσεις Μέσων Μαζικής Μεταφοράς με καθορισμό θέσης από το εγκεκριμένο ρυμοτομικό σχέδιο.

\(29\) Κέντρα Τεχνικού Ελέγχου Οχημάτων (Κ.Τ.Ε.Ο. Ι.Κ.Τ.Ε.Ο.).

\(32\) Γωνιές ανακύκλωσης και πράσινα σημεία.

\(44\) Εγκαταστάσεις προσωρινής υποδοχής και φιλοξενίας μεταναστών προσφύγων και ευάλωτων ομάδων μέχρι τριακοσίων (300) ατόμων.

\(48\) Χώροι διεξαγωγής τεχνικών-ψυχαγωγικών και τυχερών παιγνίων.

\(49\) Αστική γεωργία λαχανόκηποι.

\(51\) Κατασκευές.

\(52\) Περίπτερα ενημέρωσης/έργα ερμηνείας περιβάλλοντος (πινακίδες, αποχωρητήρια, περίπτερα, στέγαστρα κ.λπ.)

\(55\) Ήπια θαλάσσια αναψυχή (κολύμβηση, ιστιοσανίδα, καταδύσεις, υποβρύχια φωτογράφηση κ.λπ.). Με τον πολεοδομικό σχεδιασμό είναι δυνατό να επιβάλλονται περιορισμοί ως προς την πυκνότητα εγκατάστασης πλην των με κωδικό (1), (2), και (5) ανωτέρω χρήσεων (όπως μέγιστος αριθμός ανά Ο.Τ/Π.Ε./οδικό άξονα ή κατά άλλο επιστημονικά τεκμηριωμένο τρόπο).



---
weight: 300
title: "Άρθρο 300 Ζώνη Διατήρησης"
slug: art300
prev: art299
next: art301
---

**οικοτόπων και ειδών**

Στις περιοχές που καθορίζονται ως ζώνη διατήρησης οικοτόπων και ειδών επιτρέπονται μόνο ορισμένες ή/ και όλες από τις παρακάτω ειδικές κατηγορίες χρήσεων, οι οποίες επιλέγονται και δύναται να εξειδικεύονται, κατά περίπτωση, για κάθε προστατευόμενη περιοχή, βάσει της ειδικής περιβαλλοντικής μελέτης της<a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό"> παραγράφου 2 του άρθρου 21 του ν. 1650/1986</a> (Α’ 160), με το προεδρικό διάταγμα που εκδίδεται σύμφωνα με την<a href="https://ia37rg02wpsa01.blob.core.windows.net/fek/01/1986/19860100160.pdf" title="Δείτε το Σχετικό"> παράγραφο 4 του άρθρου 21 του ν. 1650/1986</a> (Α’ 160). Οι ειδικές κατηγορίες χρήσεων είναι οι εξής:

\(1\) Κατοικία.

\(3\) Κοινωνική πρόνοια.

\(4\) Εκπαίδευση (τα κτίρια ιδιωτικών εκπαιδευτηρίων πρέπει να έχουν μέγιστη συνολική επιφάνεια δόμησης μέχρι χίλια πεντακόσια (1.500) τ.μ.).

(5.1) Μικρές αθλητικές εγκαταστάσεις (κατηγορίες Α1, Α2, Β1, Δ, Ε1).

(5.3) Ειδικές αθλητικές εγκαταστάσεις.

\(6\) Θρησκευτικοί χώροι.

\(7\) Πολιτιστικές εγκαταστάσεις μέχρι χίλια διακόσια (1.200) τ.μ.

\(8\) Διοίκηση τοπικής κλίμακας.

(9.3). (Περίθαλψη) Εξωνοσοκομειακές Μονάδες Ψυχικής Υγείας.

(9.4) (Περίθαλψη) Μονάδες Πρόληψης και Καταπολέμησης των Εξαρτήσεων.

(11.1) Εμπορικά καταστήματα.

(11.2) Καταστήματα παροχής προσωπικών υπηρεσιών.

(11.3) Υπεραγορές τροφίμων οι οποίες πρέπει να έχουν μέγιστη συνολική επιφάνεια δόμησης μέχρι χίλια πεντακόσια (1.500) τ.μ. <a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό">(ν. 4315/2014</a>, Α’ 269).

\(12\) Γραφεία/Κέντρα έρευνας.

\(13\) Εστίαση μέχρι διακόσια (200) τ.μ..

\(14\) Αναψυκτήρια μέχρι εκατό (100) τ.μ..

\(16\) Τουριστικά καταλύματα μέχρι εκατόν πενήντα (150) κλίνες, εγκαταστάσεις ειδικής τουριστικής υποδομής και λοιπές τουριστικές επιχειρήσεις <a href="https://ia37rg02wpsa01.blob.core.windows.net/fek/01/2014/20140100155.pdf" title="Δείτε το Σχετικό">(ν. 4276/2014</a>, Α΄155).

\(17\) Στάθμευση μόνο για τη ζώνη, υπαίθρια.

\(24\) Επαγγελματικά Εργαστήρια για την επεξεργασία τοπικών προϊόντων, μέχρι τετρακόσια (400) τ.μ. (άρθρο 17 του<a href="https://ia37rg02wpsa01.blob.core.windows.net/fek/01/2011/20110100143.pdf" title="Δείτε το Σχετικό"> ν. 3982/2011</a>, Α΄143).

\(26\) Αγροτικές εκμεταλλεύσεις εγκαταστάσεις και δραστηριότητες, με εξειδίκευση ανά υποκατηγορίες ανάλογα με τη Ζώνη.

\(27\) Εξορυκτικές δραστηριότητες (ορυχεία λατομεία, μεταλλεία, αμμοληψία, ζώνες αναζήτησης, έρευνας και εκμετάλλευσης υδρογονανθράκων).

\(28\) Εγκαταστάσεις Μέσων Μαζικής Μεταφοράς, με εξειδίκευση ανά υποκατηγορίες.

\(32\) Γωνιές ανακύκλωσης και πράσινα σημεία (κατ’ άρθρο 29<a href="https://ia37rg02wpsa01.blob.core.windows.net/fek/01/2021/20210100129.pdf" title="Δείτε το Σχετικό"> ν. 4819/2021</a>, Α΄129).

\(36\) Εγκαταστάσεις (Α.Π.Ε.) και εγκαταστάσεις Α.Π.Ε. με αποθήκευση.

\(37\) Πάρκα κεραιών τηλεπικοινωνιών, ραδιοφωνικών και τηλεοπτικών σταθμών.

\(38\) Στρατιωτικές εγκαταστάσεις.

\(50\) Κατασκηνώσεις Παιδικές εξοχές.

(51.1) Κατασκευές σε δημόσιους κοινόχρηστους χώρους κατά [το άρθρο 216 ]({{< relref "art216" >}} "Δείτε το Σχετικό")για:

α) τη διαμόρφωση του εδάφους, όπως κλίμακες, τοίχοι, διάδρομοι, κεκλιμένα επίπεδα, μηχανικά μέσα κάλυψης υψομετρικών διαφορών, καθώς και κατασκευές για την εξυπηρέτηση ατόμων με αναπηρία και εμποδιζόμενων ατόμων,

β) τον εξωραϊσμό και την αισθητική τους αναβάθμιση, τον εξοπλισμό και την ασφάλειά τους και γενικά κατασκευές για την εξυπηρέτηση του προορισμού των χώρων αυτών,

γ) λυόμενες και προσωρινές κατασκευές,

δ) τη λειτουργία και την εξυπηρέτηση των Μέσων Μαζικής Μεταφοράς.

(51.2) Εγκαταστάσεις:

α) Οι κατασκευές δικτύων υποδομής και εγκαταστάσεων κοινής ωφέλειας, με τα παραρτήματά τους, υπέργεια και υπόγεια.

β) Η εγκατάσταση σταθμών μέτρησης ατμοσφαιρικής ρύπανσης, θορύβου και μετεωρολογικών παραμέτρων με τον αναγκαίο εξοπλισμό.

στ) Η εγκατάσταση μονάδων αφαλάτωσης και λοιπών συστημάτων επεξεργασίας νερού για την υδροδότηση δημοτικών δικτύων, με τα συνοδά έργα που απαιτούνται για την πλήρη λειτουργία τους.

\(52\) Περίπτερα ενημέρωσης/έργα ερμηνείας περιβάλλοντος (πινακίδες, αποχωρητήρια, περίπτερα, στέγαστρα κ.λπ.

\(53\) Έργα πρόληψης ή αντιμετώπισης της υφαλμύρωσης των υπογείων υδάτων ή εδαφών.

\(54\) Έργα προστασίας από διάβρωση, κατολισθήσεις και στήριξη εδαφών.

\(56\) Έργα που αφορούν την αποκατάσταση και βελτίωση των υδατοαποθεμάτων.

\(57\) Πλωτές υποδομές και εγκαταστάσεις θαλάσσιας αναψυχής.

\(58\) Φάροι.

Οι κατηγορίες (1), (3), (4), (5.3), (7), (8), (11.1), (11.2), (11.3) και (12) επιτρέπονται μόνο για περιοχές εντός σχεδίου ή εντός οικισμού.



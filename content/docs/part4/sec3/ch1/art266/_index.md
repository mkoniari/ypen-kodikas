---
weight: 266
title: "Άρθρο 266 Ιεροί Ναοί"
slug: art266
prev: art265
next: art267
---

1.  Επιτρέπεται η ανέγερση Ιερών Ναών και ναϋδρίων επί γηπέδων επιφάνειας:

α) τουλάχιστον τεσσάρων χιλιάδων (4.000) τ.μ, εάν ανήκουν σε φυσικά πρόσωπα ή μη εκκλησιαστικά νομικά πρόσωπα και εφόσον δεν καταλαμβάνουν επιφάνεια μεγαλύτερη του 0,18 της επιφάνειας του γηπέδου,

β) τουλάχιστον πεντακοσίων (500) τ.μ., εάν ανήκουν σε εκκλησιαστικά νομικά πρόσωπα δημοσίου ή ιδιωτικού δικαίου και εφόσον δεν καταλαμβάνουν επιφάνεια μεγαλύτερη του 0,20 της επιφάνειας του γηπέδου. Οι αποστάσεις του κτιρίου από τα όρια του γηπέδου ορίζονται σε τουλάχιστον πέντε (5) μ. Ειδικά οι ναοί ή τα ναΰδρια που ανεγείρονται από φυσικά πρόσωπα ή μη εκκλησιαστικά νομικά πρόσωπα δεν καταλαμβάνουν επιφάνεια μεγαλύτερη των σαράντα (40) τ.μ., συμπεριλαμβανόμενων και των κάθε είδους βοηθητικών χώρων, οι οποίοι δεν υπερβαίνουν συνολικά τα δέκα (10) τμ. και δεν έχουν ύψος μεγαλύτερο των τριών (3) μ. Σε κάθε περίπτωση τηρείται η κείμενη πολεοδομική και περιβαλλοντική νομοθεσία.

1.  Με απόφαση του Υπουργού Περιβάλλοντος και Ενέργειας, κατόπιν γνώμης του Κεντρικού Συμβουλίου Πολεοδομικών Θεμάτων και Αμφισβητήσεων (ΚΕ.ΣΥ.ΠΟ.Θ.Α.) [του άρθρου 460 ]({{< relref "art460" >}} "Δείτε το Σχετικό")και, κατά περίπτωση, του Κεντρικού Συμβουλίου Εκκλησιαστικής Αρχιτεκτονικής (ΚΕ.Σ.Ε.Α.) ή του Συμβουλίου Εκκλησιαστικής Αρχιτεκτονικής Κρήτης και Δωδεκανήσου (Σ.Ε.Α.Κ.Δ.) των παρ. 5 και 6 [του άρθρου 318]({{< relref "art318" >}} "Δείτε το Σχετικό"), εγκρίνεται η καθ’ ύψος υπέρβαση για την ανέγερση ιερών ναών του<a href="https://ia37rg02wpsa01.blob.core.windows.net/fek/01/1977/19770100194.pdf" title="Δείτε το Σχετικό"> ν. 590/1977</a> (Α’ 146), του<a href="https://ia37rg02wpsa01.blob.core.windows.net/fek/01/1961/19610100041.pdf" title="Δείτε το Σχετικό"> ν. 4149/1961</a> (Α’ 41) και του Κεφαλαίου Α του Μέρους Γ του<a href="https://ia37rg02wpsa01.blob.core.windows.net/fek/01/2022/20220100141.pdf" title="Δείτε το Σχετικό"> ν. 4957/2022</a> (Α΄141), σε περιοχές εκτός σχεδίου πόλεως, εκτός ορίων των νομίμως υφισταμένων οικισμών.



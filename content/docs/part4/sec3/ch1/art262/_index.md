---
weight: 262
title: "Άρθρο 262 Νοσοκομεία-Κλινικές."
slug: art262
prev: art261
next: art263
---

1.  Επιτρέπεται η ανέγερση νοσοκομείων και κλινικών κατά παρέκκλιση των διατάξεων [του άρθρου 251 ]({{< relref "art251" >}} "Δείτε το Σχετικό")του παρόντος. Η παρέκκλιση εγκρίνεται με απόφαση του Υπουργού Περιβάλλοντος και Ενέργειας, ύστερα από πρόταση της αρμόδιας υπηρεσίας του Υπουργείου Υγείας και γνωμοδότηση του ΚΕ.ΣΥ.ΠΟ.Θ.Α.

2.  Η παρέκκλιση επιτρέπεται για τα παρακάτω:

α) την ανέγερση περισσότερων από ένα κτιρίων στο γήπεδο,

β) τις αποστάσεις των κτιρίων από τα όρια του γηπέδου, οι οποίες δεν επιτρέπεται να μειώνονται περισσότερο από το προβλεπόμενο ύψος του κτιρίου και σε κάθε περίπτωση όχι λιγότερο από πέντε (5) μ.,

γ) τo ύψος και τον αριθμό των ορόφων του κτιρίου,

δ) τoν Σ.Δ. του γηπέδου ο οποίος δεν μπορεί να υπερβαίνει τα πενήντα τέσσερα εκατοστά (0,54).

ε) το ποσοστό κάλυψης, το οποίο δεν μπορεί να υπερβαίνει το είκοσι τοις εκατό (20% ) για το ισόγειο και τους ορόφους και το πενήντα τοις εκατό (50%) για τον υπόγειο χώρο, όπως αυτός ορίζεται από [το άρθρο 197 ]({{< relref "art197" >}} "Δείτε το Σχετικό")περ. 87,

στ) την τοποθέτηση στο υπόγειο κυρίων χώρων συναφών με την λειτουργία του κτιρίου. Οι χώροι αυτοί προσμετρώνται στον Σ.Δ. του γηπέδου.



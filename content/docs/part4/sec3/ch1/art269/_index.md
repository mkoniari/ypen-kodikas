---
weight: 269
title: "Άρθρο 269 Κτίρια Κέντρων Τεχνικού Ελέγχου Οχημάτων – Κ.Τ.Ε.Ο."
slug: art269
prev: art268
next: art270
---

Επιτρέπεται η ανέγερση κτιρίων που προορίζονται για την εξυπηρέτηση των αναγκών των κέντρων τεχνικού ελέγχου οχημάτων (Κ.Τ.Ε.Ο.), (στεγασμένοι διάδρομοι ελέγχου, κτίρια διοίκησης, αποθήκες, υπόστεγα και γενικά εγκαταστάσεις εξυπηρέτησης των Κ.Τ.Ε.Ο.) κατά παρέκκλιση των διατάξεων των άρθρων 251 και 254, με τους εξής όρους και περιορισμούς δόμησης:

α) οι αποστάσεις των κτιρίων από τα όρια του γηπέδου να μην είναι μικρότερες από δέκα (10) μ.

β) το ποσοστό κάλυψης των γηπέδων, δεν επιτρέπεται να υπερβαίνει το σαράντα τοις εκατό (40%) της επιφάνειας αυτών,

γ) το ύψος δεν επιτρέπεται να υπερβαίνει τα δώδεκα (12) μ. και σε περίπτωση στέγης τα δέκα τέσσερα (14) μ.,

δ) ο Σ.Δ. δεν επιτρέπεται να υπερβαίνει τα έξι δέκατα (0,6),

ε) ο συντελεστής κατ\` όγκο εκμετάλλευσης δεν επιτρέπεται να υπερβαίνει το 4,

στ) επιτρέπεται η κατασκευή περισσότερων από ένα κτίρια μέσα στο ίδιο γήπεδο.



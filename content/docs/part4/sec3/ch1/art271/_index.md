---
weight: 271
title: "Άρθρο 271 Εγκαταστάσεις εφοδιαστικής και κέντρα δεδομένων"
slug: art271
prev: art270
next: art272
---

1.  Σε εγκαταστάσεις εφοδιαστικής της περ. 22 της παρ. ΙΙ [του άρθρου 284 ]({{< relref "art284" >}} "Δείτε το Σχετικό")του παρόντος, ο μέγιστος Σ.Δ. ορίζεται σε 0,6 μ., το μέγιστο ποσοστό κάλυψης σε σαράντα τοις εκατό (40%), οι πλάγιες αποστάσεις του κτιρίου από τα όρια του γηπέδου ορίζονται σε δέκα (10) μ., το μέγιστο ύψος σε 14 μ. και ο μέγιστος συντελεστής κατ’ όγκον εκμετάλλευσης σε 4,5. Παρέκκλιση επιτρέπεται ως προς το ύψος του κτιρίου, έως 15 μ. και ως προς τον συντελεστή όγκου στη βάση τεκμηρίωσης και χορηγείται με απόφαση του Υπουργού Περιβάλλοντος και Ενέργειας, ύστερα από γνωμοδότηση το ΚΕ.ΣΥ.ΠΟ.Θ.Α.. Για τις εγκαταστάσεις εφοδιαστικής ισχύουν τα ανωτέρω και στις περιπτώσεις της παρ. 2 [του άρθρου 250 ]({{< relref "art250" >}} "Δείτε το Σχετικό")του παρόντος, ανεξαρτήτως αν έχουν θεσπισθεί όροι και περιορισμοί από πολεοδομικό σχεδιασμό πρώτου επιπέδου.

2.  Σε κέντρα δεδομένων (Data Center) της περ. 23 της παρ. ΙΙ [του άρθρου 284 ]({{< relref "art284" >}} "Δείτε το Σχετικό")του παρόντος, ο μέγιστος συντελεστής δόμησης ορίζεται σε 0,8, το μέγιστο ποσοστό κάλυψης σε εξήντα τοις εκατό (60%), οι πλάγιες αποστάσεις του κτιρίου από τα όρια του γηπέδου ορίζονται σε δέκα (10) μ. και ο μέγιστος συντελεστής κατ’ όγκον εκμετάλλευσης σε 6. Για το μέγιστο ύψος και την παρέκκλιση ως προς το ύψος εφαρμόζονται τα προβλεπόμενα στην παρ. 1 του παρόντος άρθρου. Τα ανωτέρω ισχύουν και στις περιπτώσεις της παρ. 2 [του άρθρου 250]({{< relref "art250" >}} "Δείτε το Σχετικό"), ανεξαρτήτως αν έχουν θεσπισθεί όροι και περιορισμοί από πολεοδομικό σχεδιασμό πρώτου επιπέδου.



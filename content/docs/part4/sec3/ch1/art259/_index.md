---
weight: 259
title: "Άρθρο 259 Εγκαταστάσεις έργων διαχείρισης απορριμμάτων"
slug: art259
prev: art258
next: art260
---

1.  Επιτρέπεται η κατασκευή σε γήπεδα επιφανείας τουλάχιστον ενός στρέμματος των αναγκαίων έργων για τις εγκαταστάσεις έργων διαχείρισης απορριμμάτων (συλλογή - διαλογή - αποθήκευση - επεξεργασία -διάθεση κ.λπ.) κατά παρέκκλιση των διατάξεων [του άρθρου 251 ]({{< relref "art251" >}} "Δείτε το Σχετικό")του παρόντος που εγκρίνεται με απόφαση του Υπουργού Περιβάλλοντος και Ενέργειας, μετά από γνώμη του αρμοδίου φορέα και του ΚΕ.ΣΥ.ΠΟ.Θ.Α. Η παρέκκλιση χορηγείται για τα παρακάτω:

α) Τις αποστάσεις από τα όρια του γηπέδου, που δεν επιτρέπεται να είναι μικρότερες από δυόμισι (2,5) μ. για τις ανοικτές εγκαταστάσεις ή μεμονωμένα στοιχεία αυτών και έξι (6) μ. για τα κτίρια.

β) Το ποσοστό κάλυψης, που δεν επιτρέπεται να υπερβαίνει το πενήντα τοις εκατό (50 %) της επιφάνειας του γηπέδου, το ύψος των κτιριακών εγκαταστάσεων που για τα κτίρια δεν επιτρέπεται να υπερβαίνει τα δεκαπέντε (15) μ. και για τις συνοδευτικές ειδικές εγκαταστάσεις (αποθήκες κατακόρυφου τύπου - SILOS, πύργους ψύξης, συστήματα αντιρρύπανσης κλπ.) τα τριάντα δύο (32) μ.

γ) Τον Σ.Δ. του γηπέδου που δεν επιτρέπεται να υπερβαίνει τα εννέα δέκατα (0,9) και το συντελεστή κατ’ όγκο εκμετάλλευσης που δεν μπορεί να υπερβαίνει το πέντε (5).

δ) Επιτρέπεται η ανέγερση περισσοτέρων του ενός κτιρίων στο γήπεδο.

1.  Επίσης είναι δυνατή η καθ’ ύψος υπέρβαση μεμονωμένων στοιχείων των παραπάνω εγκαταστάσεων, όπως οι καμινάδες, εφόσον στην απόφαση έγκρισης περιβαλλοντικών όρων επιβάλλεται συγκεκριμένο ύψος ως όρος για λόγους προστασίας του περιβάλλοντος.



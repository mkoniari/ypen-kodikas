---
weight: 255
title: "Άρθρο 255 Γραφεία – Καταστήματα."
slug: art255
prev: art254
next: art256
---

1.  Για ανέγερση κτιρίων που προορίζονται για αμιγή χρήση γραφείων ή καταστημάτων, η μέγιστη επιφάνεια του κτιρίου, καθώς και η συνολική επιφάνεια των ορόφων δεν μπορούν να υπερβαίνουν τα πεντακόσια πενήντα (550) τ.μ. Η αρχιτεκτονική μελέτη για την ανέγερση των παραπάνω κτιρίων εγκρίνεται από το Συμβούλιο Αρχιτεκτονικής.

2.  Επιτρέπεται η ανέγερση αμιγούς χρήσεως ειδικών καταστημάτων (υπεραγορές, καταστήματα, που προορίζονται για τη διοργάνωση κοινωνικών εκδηλώσεων) κατά παρέκκλιση των διατάξεων της παρ. 1, καθώς και [του άρθρου 251 ]({{< relref "art251" >}} "Δείτε το Σχετικό")που αφορά σε:

α) το ποσοστό κάλυψης που δεν επιτρέπεται να υπερβαίνει το δεκαοχτώ τοις εκατό (18%),

β) το ύψος που δεν επιτρέπεται να υπερβαίνει τα εννέα (9) μ.,

γ) τη συνολική επιφάνεια ορόφων που δύναται να υπερβαίνει τα πεντακόσια πενήντα (550) τ.μ. με την προϋπόθεση ότι ο συντελεστής δόμησης δεν υπερβαίνει το 0,18.

1.  Οι ανωτέρω παρεκκλίσεις εγκρίνονται με απόφαση του γραμματέα της αποκεντρωμένης διοίκησης ύστερα από γνωμοδότηση του οικείου ΣΥ.ΠΟ.Θ.Α. Υποβληθείσες αιτήσεις που βρίσκονται σε εκκρεμότητα ολοκληρώνονται σύμφωνα με τις προϋφιστάμενες διατάξεις διοικητικές πράξεις, οι οποίες έχουν εκδοθεί με βάση τις διατάξεις της παρ. 2, περ. γ΄ [του άρθρου 5 ]({{< relref "art5" >}} "Δείτε το Σχετικό")του π.δ. 24/31.5.1985 (Δ\` 270) ως ίσχυε μέχρι τη δημοσίευση του<a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό"> νόμου 4315/2014</a> (Α’ 269) (μέχρι τις 24.12.2014 ημερομηνία δημοσίευσης του νόμου) παραμένουν σε ισχύ, και είναι δυνατή η ενημέρωση του φακέλου τους για την έκδοση της προβλεπόμενης για την Περιφέρεια Αττικής υπουργικής απόφασης.



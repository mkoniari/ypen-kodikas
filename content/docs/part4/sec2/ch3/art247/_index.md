---
weight: 247
title: "Άρθρο 247 Εξουσιοδοτικές διατάξεις"
slug: art247
prev: art246
next: art248
---

1\. Με προεδρικό διάταγμα, που εκδίδεται μετά από πρόταση του Υπουργού Περιβάλλοντος και Ενέργειας, ορίζονται ακόμα και κατά τροποποίηση των άρθρων του παρόντος Τμήματος, τα κριτήρια, ο τρόπος, οι διαδικασίες οριοθέτησης των οικισμών της χώρας με πληθυσμό μέχρι και δύο χιλιάδες (2.000) κατοίκους που φέρονται απογεγραμμένοι ως αυτοτελείς σε απογραφή προ του έτους 1983, περιλαμβανομένων και των προϋφιστάμενων του έτους 1923 οικισμών καθώς και οι γενικοί όροι και περιορισμοί δόμησης, οι χρήσεις γης, και κάθε άλλο αναγκαίο στοιχείο για την προστασία της φυσιογνωμίας τους. Με το ίδιο διάταγμα δύνανται να τίθενται χρονικές προθεσμίες εντός των οποίων ολοκληρώνεται η διοικητική διαδικασία έγκρισης των σχετικών μελετών.

2\. Με απόφαση του Υπουργού Περιβάλλοντος και Ενέργειας δύνανται να ορίζονται οι προδιαγραφές, τα στοιχεία που λαμβάνονται υπόψη και κάθε άλλη αναγκαία λεπτομέρεια για την εκπόνηση των μελετών οριοθέτησης των οικισμών του παρόντος τμήματος.

3\. Το προεδρικό διάταγμα της παρ. 1 δεν εφαρμόζεται σε οικισμούς που δημιουργήθηκαν μετά την 14.3.1983 (ημερομηνία έναρξης εφαρμογής του ν. [1337/1983](javascript:open_links('782889,44563')), Α΄33) και σε οικισμούς που προϋφίστανται του έτους 1923, με πληθυσμό πάνω από δύο χιλιάδες (2.000) κατοίκους.



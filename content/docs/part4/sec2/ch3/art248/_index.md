---
weight: 248
title: "Άρθρο 248 Μεταβατικές διατάξεις"
slug: art248
prev: art247
next: art249
---

1.Μέχρι τη δημοσίευση του προεδρικού διατάγματος της παρ. 1 [του άρθρου 247]({{< relref "art247" >}} "Δείτε το Σχετικό"), για τον προσδιορισμό των ορίων των οικισμών του παρόντος Τμήματος, λαμβάνονται υπόψη τα προσφορότερα διαθέσιμα ιστορικά και σύγχρονα χαρτογραφικά στοιχεία κατάλληλης κλίμακας και εφαρμόζονται τα κριτήρια που ορίζονται κατά περίπτωση στα άρθρα 228 έως 231 και 239, ανάλογα με το είδος, τη φυσιογνωμία και την κατηγορία του οικισμού.

2\. α. Οι οικοδομικές άδειες που έχουν εκδοθεί έως την ημέρα δημοσίευσης του προεδρικού διατάγματος καθορισμού των ορίων οικισμού με πληθυσμό μέχρι και δύο χιλιάδες (2.000) κατοίκους και ισχύουν, εκτελούνται ή αναθεωρούνται, χωρίς αύξηση του όγκου του κτιρίου, σύμφωνα με τις προϊσχύουσες διατάξεις, εφόσον είναι ευμενέστερες. Επίσης, σύμφωνα με τις προϊσχύουσες διατάξεις, αν είναι ευμενέστερες, εκδίδονται, εκτελούνται και αναθεωρούνται οι άδειες, χωρίς να αποκλείεται ο συνδυασμός των προγενέστερων και των νέων διατάξεων και χωρίς αύξηση του όγκου του κτιρίου, εφόσον μέχρι τη δημοσίευση του προεδρικού διατάγματος καθορισμού των ορίων του οικισμού:

αα) έχει υποβληθεί σχετική αίτηση με όλα τα σχέδια και τα δικαιολογητικά, που απαιτούνται από τις οικείες διατάξεις ή

αβ) έχουν θεωρηθεί από την αρμόδια πολεοδομική υπηρεσία τα σχέδια του προελέγχου που προβλέπονται από τις οικείες διατάξεις ή

αγ) έχει εγκριθεί από τον αρμόδιο φορέα μέσα στην τελευταία τριετία και ισχύει μελέτη ειδικού κτιρίου, σχετική με τη λειτουργικότητά του με ή χωρίς παρεκκλίσεις με βάση προϊσχύουσες διατάξεις<sup>.</sup>

αδ) αν η οικοδόμηση έχει μέχρι την ημέρα δημοσίευσης του προεδρικού διατάγματος καθορισμού των ορίων , συμφωνηθεί ή προσυμφωνηθεί με δημόσιο έγγραφο (σύμβαση) ή εάν προβλέπεται με σύσταση οριζόντιας ιδιοκτησίας<sup>.</sup>

αε) αν αφορούν ανέγερση κτιρίου για το οποίο έχει προκηρυχθεί αρχιτεκτονικός διαγωνισμός βάσει της απόφασης ΥΠΕΝ/ΔΜΕΑΑΠ/48505/387/2021 του Υφυπουργού Π.Ε.Ν. (Β΄2239)**.**

β. Στην περίπτωση αβ΄ της παραγράφου αυτής οι προϊσχύουσες διατάξεις εφαρμόζονται, αν η αίτηση για τη χορήγηση της οικοδομικής άδειας με όλα τα απαιτούμενα σχέδια και δικαιολογητικά υποβληθεί εντός προθεσμίας ενός έτους από τη δημοσίευση του προεδρικού διατάγματος καθορισμού των ορίων , ενώ στις περιπτώσεις αγ΄, αδ΄ και αε΄ η προθεσμία αυτή είναι δύο (2) έτη. Στην πιο πάνω περίπτωση αα, οι προϊσχύουσες διατάξεις εφαρμόζονται εφόσον δεν τεθεί ο φάκελος στο αρχείο, σύμφωνα με τις οικείες διατάξεις.

3\. Η διάταξη της δεύτερου εδαφίου της περίπτωσης α΄ της παρ. 1 [του άρθρου 232]({{< relref "art232" >}} "Δείτε το Σχετικό"), δεν εφαρμόζεται σε γήπεδα που έχουν δημιουργηθεί μέχρι τις 4.11.2011 (ημερομηνία έναρξης της ισχύος του από 4.11.2011 π.δ., ΑΑΠ΄289) και στους παραδοσιακούς οικισμούς.

4\. Οικοδομικές άδειες, οι οποίες έχουν εκδοθεί μέχρι τις 4.11.2011 (ημερομηνία έναρξης ισχύς του π.δ. 4.11.2011, ΑΑΠ΄ 289) και εξακολουθούν να ισχύουν, εκτελούνται όπως εκδόθηκαν.

5\. Οικοδομική άδεια υφισταμένου κτιρίου ή αποπερατωμένου τμήματος του, η οποία εκδόθηκε κατ\` εφαρμογή της παρ. 2, αναθεωρείται εντός του χρόνου ισχύος της σύμφωνα με τις προϊσχύουσες διατάξεις, υπό την προϋπόθεση ότι με την αναθεώρηση δεν επέρχεται αύξηση του Σ.Δ., του συντελεστή κατ\` όγκο εκμετάλλευσης, του ποσοστού κάλυψης και του επιτρεπόμενου ύψους που καθορίζονται από τις διατάξεις του παρόντος.

6\. Τυχόν αυστηρότερες ειδικές διατάξεις, που έχουν θεσπιστεί για λόγους προστασίας συγκεκριμένων οικιστικών συνόλων ή του περιβάλλοντος εν γένει, κατισχύουν των διατάξεων του παρόντος.

7\. Όρια οικισμών προ του 1923 που καθορίστηκαν με αποφάσεις νομαρχών σύμφωνα με τις κείμενες διατάξεις αναθεωρούνται σύμφωνα με τις διατάξεις του Κεφαλαίου Β του Τμήματος αυτού.

8\. Οικόπεδα τα οποία μέχρι την 13.3.1981 (ημερομηνία δημοσίευσης του π.δ. 2/13.3.1981, Δ΄138) περιλαμβάνονταν στα όρια οικισμών προϋφιστάμενων του έτους 1923 που καθορίσθηκαν με αποφάσεις νομαρχών, ή πράξεις των Πολεοδομικών Υπηρεσιών, οι οποίες δεν ακυρώθηκαν μεταγενέστερα και ήταν άρτια και οικοδομήσιμα, με βάση τις διατάξεις που ίσχυαν μέχρι τις 13.3.1981, εξακολουθούν να θεωρούνται άρτια και οικοδομούνται, σύμφωνα με τους λοιπούς όρους του Κεφαλαίου Β΄ του Τμήματος αυτού.

**Τμήμα ΙΙΙ: Εκτός Σχεδίου Δόμηση**



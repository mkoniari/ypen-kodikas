---
weight: 237
title: "Άρθρο 237 Σχέση με άλλες διατάξεις - διατηρούμενες διατάξεις"
slug: art237
prev: art236
next: art238
---

1\. Με τη δημοσίευση στην Εφημερίδα της Κυβερνήσεως του προεδρικού διατάγματος καθορισμού των ορίων των οικισμών και προσδιορισμού της αρτιότητας των γηπέδων, ισχύουν οι όροι και περιορισμοί δόμησης του παρόντος Κεφαλαίου και δεν εφαρμόζονται οι διατάξεις των εξής διαταγμάτων:

α) του από 25.8/1.9.1969 π.δ. (Δ΄ 164),

β) του από 6/17.10.1978 π. δ. (Δ΄ 538),

γ) του από 6/23.12.1982 π. δ. (Δ΄ 588) και οι αποφάσεις νομαρχών που εκδόθηκαν για την εφαρμογή του,

δ) των ειδικών διαταγμάτων ή αποφάσεων νομαρχών που καθορίζουν όρους δόμησης σε μη χαρακτηρισμένους παραδοσιακούς οικισμούς χωρίς σχέδιο.

2\. Εξακολουθούν να ισχύουν ειδικά διατάγματα ή αποφάσεις νομαρχών που καθορίζουν όρους δόμησης σε οικισμούς ή τμήματα αυτών με εγκεκριμένο σχέδιο.

3\. Ειδικά διατάγματα που χαρακτηρίζουν παραδοσιακούς οικισμούς και καθορίζουν όρους και περιορισμούς δόμησης αυτών κατισχύουν των διατάξεων του παρόντος Κεφαλαίου.



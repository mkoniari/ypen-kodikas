---
weight: 242
title: "Άρθρο 242 Μέγιστο ποσοστό κάλυψης – Συντελεστής Δόμησης"
slug: art242
prev: art241
next: art243
---

1\. Το μέγιστο ποσοστό κάλυψης των οικοπέδων ορίζεται σε εξήντα τοις εκατό (60%) της επιφανείας αυτών στις περιοχές όπου ίσχυε πριν από την 18.12.1985 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/1985/19850100210.pdf" title="Δείτε το Σχετικό"> ν. 1577/1985</a>, Α΄210) το σύστημα των πτερύγων και σε εβδομήντα τοις εκατό (70%) στις περιοχές όπου ίσχυε το συνεχές σύστημα.

2\. Ο Σ.Δ. των οικοπέδων ορίζεται σε 0,80 με τις εξής αποκλίσεις:

α) Για τουριστικές εγκαταστάσεις και κτίρια αμιγούς επαγγελματικής χρήσης για την επιπλέον των δύο χιλιάδων (2.000) τ.μ. επιφάνεια του οικοπέδου ο Σ.Δ. ορίζεται σε 0,40. Καμία παρέκκλιση δεν μπορεί να χορηγείται εκτός της διασποράς των κτισμάτων στο γήπεδο και του αριθμού των ορόφων οι οποίοι δεν μπορεί να υπερβαίνουν του τρία (3) κατά την κρίση του οικείου Συμβουλίου Αρχιτεκτονικής.

β) Για κτίρια κοινής ωφέλειας για την επιπλέον των δύο χιλιάδων πεντακοσίων (2.500) τ.μ. επιφάνεια του οικοπέδου ο Σ.Δ. ορίζεται σε 0,40.

γ) Για κατοικία και λοιπές χρήσεις, ισχύουν τα εξής:

Σε οικόπεδα επιφάνειας μέχρι δύο χιλιάδες (2.000) τ.μ. η συνολική επιφάνεια των ορόφων που μπορούν ν' ανεγερθούν δεν είναι δυνατό να υπερβαίνει τα τετρακόσια (400) τ.μ.

Σε κάθε περίπτωση η παραπάνω συνολική επιφάνεια μπορεί να μην είναι μικρότερη των τριακοσίων (300) τ.μ. τηρουμένης της διάταξης της παρ. 1.

Για το επιπλέον των δύο χιλιάδων (2.000) τ.μ. εμβαδόν των οικοπέδων ο Σ.Δ. ορίζεται σε 0,05 και η συνολική επιφάνεια των ορόφων που μπορούν ν' ανεγερθούν υπολογίζονται ως εξής:

Συνολική επιφάνεια ορόφων που μπορούν ν' ανεγερθούν = 400 + (εμβαδόν οικοπέδου – 2.000) Χ 0,05. Η διασπορά των κτισμάτων στο γήπεδο είναι υποχρεωτική εάν το κρίνει απαραίτητο το οικείο Συμβούλιο Αρχιτεκτονικής.

3\. Κατά παρέκκλιση των διατάξεων της παρ. 2 ο Σ.Δ.. των οικοπέδων με επιφάνεια μικρότερη των τριακοσίων (300) τ.μ. ορίζεται ως εξής:

Για τα οικόπεδα με επιφάνεια μικρότερη ή ίση με εκατό (100) τ.μ., Σ.Δ. 1,6 με μέγιστο ποσοστό κάλυψης ογδόντα τοις εκατό (80%). Για τα οικόπεδα με επιφάνεια μικρότερη ή ίση με διακόσια (200) τ.μ. ο Σ.Δ. ορίζεται σε 1,20. Στην περίπτωση αυτή, επιτρέπεται η συνολική επιφάνεια των ορόφων να είναι εκατόν εξήντα (160) τ.μ. και το ποσοστό κάλυψης να προσδιορίζεται από την παρακάτω σχέση: ΠΚ = 160/2Ε, όπου Ε το εμβαδόν του οικοπέδου. Για τα οικόπεδα με επιφάνεια μικρότερη ή ίση με τριακόσια (300) τ.μ., ο Σ.Δ. ορίζεται σε 1,0. Στην περίπτωση αυτή η συνολική επιφάνεια των ορόφων επιτρέπεται να είναι διακόσια σαράντα (240) τ.μ.



---
weight: 245
title: "Άρθρο 245 Γενικές διατάξεις"
slug: art245
prev: art244
next: art246
---

1\. Εντός των ορίων των οικισμών καθώς και εκτός αυτών σε απόσταση τουλάχιστον πεντακοσίων (500) μ. περιμετρικά των καθοριζομένων ορίων, απαγορεύεται η ανέγερση οχλουσών επαγγελματικών εγκαταστάσεων, βιομηχανικών, βιοτεχνικών κ.λ.π.

2\. Αν πρόκειται για επισκευές και αποκαταστάσεις παλαιών κτισμάτων που παρουσιάζουν ιδιαίτερο ενδιαφέρον και περιλαμβάνονται εντός των ορίων οικισμών, η οικοδομική άδεια χορηγείται έστω και εάν η uφιστάμενη δόμηση των κτισμάτων αυτών αντίκειται στους καθοριζόμενους με το παρόν κεφαλαίο όρους (αρτιότητα, κάλυψη, ύψος, θέση οικοδομής στο οικόπεδο κ.λ.π.) και γενικά τους ισχύοντες την 13.3.1981 (ημερομηνία δημοσίευσης του π.δ. της 2.3.1981, Δ΄138) κατά την κρίση του οικείου Αρχιτεκτονικού Συμβουλίου.

3\. Επιβάλλεται η εγκατάσταση βιολογικού καθαρισμού των λυμάτων στις περιπτώσεις κτιρίων κοινής ωφέλειας, τουριστικών εγκαταστάσεων, βιοτεχνικών και βιομηχανικών εγκαταστάσεων εφόσον επιβάλλεται από το μέγεθός τους κατά την κρίση της υπηρεσίας. Αν πρόκειται για κατοικίες, επιβάλλεται η κατασκευή στεγανού βόθρου.

4\. Δεν επιτρέπεται η κατασκευή κτίσματος σε υποστυλώματα (pilotis).

5\. Σε κτίριο όγκου μεγαλύτερου των δύο χιλιάδων (2.000) κ.μ. πάνω από την στάθμη του φυσικού εδάφους επιβάλλεται η διάσπαση του όγκου αυτού σε μικρότερους όγκους ή σε ανεξάρτητα κτίρια έστω και αν πρόκειται για λειτουργικά ενιαίο οικοδόμημα. Εφόσον για λόγους λειτουργικούς του κτιρίου δεν είναι δυνατή η εφαρμογή του προηγουμένου εδαφίου, αποφαίνεται για τη μελέτη του κτιρίου το οικείο Αρχιτεκτονικό Συμβούλιο.



---
weight: 243
title: "Άρθρο 243 Μέγιστος αριθμός ορόφων και μέγιστο ύψος κτιρίων"
slug: art243
prev: art242
next: art244
---

1\. Ο μέγιστος αριθμός ορόφων των κτιρίων ορίζεται σε δύο (2) ανεξαρτήτως του πλάτους της οδού, με δυνατότητα κατασκευής και τρίτου ορόφου λόγω κλίσεως του εδάφους, χωρίς υπέρβαση του Σ.Δ.

2\. Ως μέγιστο ύψος των κτιρίων ορίζονται τα 7,50 μ. το ύψος αυτό μετράται από το ψηλότερο σημείο της τομής του περιγράμματος της κάτοψης του κτιρίου με το φυσικό ή διαμορφωμένο έδαφος. Τo κτίριο δεν μπορεί σε καμία περίπτωση λόγω κλίσης του εδάφους να υπερβεί το μέγιστο ύψος των δέκα (10) μ. σε οποιοδήποτε σημείο αυτού.

3\. Σε περίπτωση προσθήκης καθ\` ύψος ορόφου σε νόμιμα υφιστάμενο κατά τη 13.3.1981 κτίριο επιτρέπεται υπέρβαση του κατά την παρ. 2 μέγιστου ύψους των 7,50 μ. μέχρι 1,00 μ., με εφαρμογή και στην περίπτωση αυτή του δεύτερου εδαφίου της παρ. 2.

4\. Πάνω από το καθοριζόμενο, σύμφωνα με τις παρ. 1 έως 3, μέγιστο επιτρεπόμενο ύψος των κτιρίων δεν επιτρέπεται καμία κατασκευή εκτός από συμπαγές στηθαίο, κτιστή δεξαμενή αποθήκευσης νερού, ύψους έως ένα μέτρο, στέγη και καπνοδόχοι.

5\. Σε περίπτωση κατασκευής στέγης τα σύμφωνα με τις προηγούμενες παραγράφους μέγιστα ύψη προσαυξάνονται κατά 1,50 μ.

6\. Η κατασκευή στέγης είναι υποχρεωτική εφόσον, κατά την κρίση της αρμόδιας υπηρεσίας, στον οικισμό επικρατούν οι οικοδομές που είναι καλυμμένες με στέγη.

7\. Οι παρεκκλίσεις στο ύψος που ορίζονται με την παρ. 7 [του άρθρου 232 ]({{< relref "art232" >}} "Δείτε το Σχετικό")εφαρμόζονται αναλόγως και στους οικισμούς του παρόντος Κεφαλαίου.



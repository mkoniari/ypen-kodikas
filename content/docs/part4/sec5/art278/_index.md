---
weight: 278
title: "Άρθρο 278 Αποζημιώσεις για παράνομες μεταβιβάσεις"
slug: art278
prev: art277
next: art279
---

1\. Η παράβαση των διατάξεων [του άρθρου 277]({{< relref "art277" >}} "Δείτε το Σχετικό"), εκτός των άλλων, παρέχει σ' αυτόν που του έγινε η θεωρούμενη ως άκυρη μεταβίβαση το δικαίωμα χρηματικής ικανοποίησης από το μεταβιβάζοντα ίσης προς το διπλάσιο του συμφωνηθέντος τμήματος, σε περίπτωση γηπέδων που βρίσκονται εντός εγκεκριμένου σχεδίου και γενικά εντός των πόλεων, ή οικισμών Στις περιπτώσεις γηπέδων που βρίσκονται εκτός των πόλεων, ή οικισμών (περίπτωση εκποίησης οικοπέδων με σκοπό τη σύσταση συνοικισμού με βάση ιδιωτικό σχέδιο) το παραπάνω καταβλητέο τίμημα ορίζεται ίσο προς το πενταπλάσιο του συμφωνηθέντος.

2\. Η παραπάνω διάταξη ισχύει και για την παράβαση [του άρθρου 275]({{< relref "art275" >}} "Δείτε το Σχετικό"). Τα αναφερόμενα στο άρθρο αυτό γήπεδα, για την εφαρμογή της διάταξης της παρ. 1, θεωρούνται εκτός της πόλης, ή οικισμού.

3\. Η εφαρμογή των διατάξεων των προηγούμενων παραγράφων αναστέλλεται από 10.9.1944 (ημερομηνία έναρξης της ισχύος του<a href="https://ia37rg02wpsa01.blob.core.windows.net/fek/01/1944/19440100214.pdf" title="Δείτε το Σχετικό"> ν. 1852/1944</a>, Α΄214). Η αναστολή αυτή αίρεται με προεδρικό διάταγμα που εκδίδεται με πρόταση του Υπουργού Περιβάλλοντος και Ενέργειας. Με όμοια διατάγματα επιτρέπεται, μετά τη άρση της αναστολής, η αυξομείωση των ποσών χρηματικής ικανοποίησης που ορίζονται στην παρ. 1.



---
weight: 439
title: "Άρθρο 439 Υπερβάσεις δόμησης και αλλαγές χρήσης"
slug: art439
prev: art438
next: art440
---

1\. α. Επιτρέπεται μετά την καταβολή ειδικού προστίμου η διατήρηση για σαράντα (40) χρόνια ημιυπαίθριων χώρων, καθώς και χώρων που βρίσκονται στο υπόγειο, ισόγειο ή άλλη στάθμη του κτιρίου, οι οποίοι βρίσκονται μέσα στον εγκεκριμένο κτιριακό όγκο βάσει της οικοδομικής του άδειας, η οποία εκδόθηκε ή αναθεωρήθηκε έως και τις 2.7.2009, και έχουν μετατραπεί σε χώρους κύριας χρήσης καθ' υπέρβαση των όρων και περιορισμών δόμησης του ακινήτου και σύμφωνα με τις προϋποθέσεις, τους όρους και τη διαδικασία που ορίζονται στα άρθρα 1 έως 3, εφόσον η χρήση τους δεν απαγορεύεται από τις πολεοδομικές διατάξεις για τις χρήσεις γης που ισχύουν στην περιοχή του ακινήτου.

β. Δεν υπάγονται στις διατάξεις του παρόντος άρθρου τα εκτός σχεδίου πόλεως ή εκτός ορίων οικισμών κτίρια που προβλέπονται στην περ. α', τα οποία βρίσκονται σε ρέματα, σε βιότοπους, στον αιγιαλό ή την παραλία, σε δάση, σε δασικές και αναδασωτέες εκτάσεις, καθώς και σε αρχαιολογικούς χώρους και ιστορικούς τόπους. Δεν υπάγονται επίσης τα κτίρια που είναι αρχαία ή νεότερα μνημεία, σύμφωνα με τις διατάξεις του<a href="https://ia37rg02wpsa01.blob.core.windows.net/fek/01/2002/20020100153.pdf" title="Δείτε το Σχετικό"> ν. 3028/2002</a> (Α’ 153), καθώς και τα κηρυγμένα σύμφωνα με τις ισχύουσες διατάξεις ως διατηρητέα κτίρια, κατά το μέρος που οι χώροι που ορίζονται στην περ. α' αλλοιώνουν τα στοιχεία, για τα οποία κηρύχθηκαν τα κτίρια αυτά ως διατηρητέα.

2\. Τα δικαιολογητικά και η διαδικασία υπαγωγής στις ρυθμίσεις της παρ. 1 ρυθμίζονται σ[το άρθρο 439]({{< relref "art439" >}} "Δείτε το Σχετικό").

3\. Μετά την υποβολή όλων των προβλεπόμενων δικαιολογητικών αναστέλλεται η επιβολή προστίμων και κάθε διαδικασία επιβολής κυρώσεων, που αφορούν τους χώρους που προβλέπονται στην παρ. 1 για τους οποίους υποβλήθηκαν τα δικαιολογητικά. Επιτρέπεται η σύνδεση των κτιρίων στα οποία υφίστανται χώροι που προβλέπονται στην παρ. 1 του παρόντος άρθρου με τα δίκτυα κοινής ωφέλειας μετά την καταβολή τουλάχιστον της πρώτης δόσης του ειδικού προστίμου που ορίζεται στο επόμενο άρθρο.

4\. α. Για τους χώρους που διατηρούνται σύμφωνα με τις διατάξεις της παραγράφου 1 δεν οφείλονται αναδρομικά οποιοσδήποτε φόρος, καθώς και οποιασδήποτε μορφής τέλη και πρόστιμα. Τυχόν ήδη καταβληθέντες φόροι, τέλη και σχετικά πρόστιμα δεν αναζητούνται.

β. Οι χώροι που διατηρούνται σύμφωνα με τις διατάξεις της παρ. 1 δεν λαμβάνονται υπόψη για την εφαρμογή των διατάξεων της κείμενης ασφαλιστικής νομοθεσίας. Ειδικά ως προς τον φόρο ακίνητης περιουσίας και για την υποβολή δήλωσης στοιχείων ακινήτων, οι τακτοποιούμενοι χώροι συνεχίζουν να λαμβάνονται φορολογικά υπόψη όπως ήταν προ της τακτοποίησης τους.

γ. Η αλλαγή της χρήσης του ακινήτου που επέρχεται με την υπαγωγή στις διατάξεις των ανωτέρω παραγράφων δεν λαμβάνεται υπόψη για τον υπολογισμό του τέλους του<a href="https://ia37rg02wpsa01.blob.core.windows.net/fek/01/1993/19930100062.pdf" title="Δείτε το Σχετικό"> άρθρου 24 του ν. 2130/1993</a> (Α’ 62), καθώς και των τελών του ν. 25/1975 (Α’ 74) και του<a href="https://ia37rg02wpsa01.blob.core.windows.net/fek/01/1989/19890100002.pdf" title="Δείτε το Σχετικό"> άρθρου 25 του ν. 1828/1989</a> (Α’ 2). Οι διατάξεις της παρούσας παραγράφου ισχύουν αναδρομικά από την 28.4.2010 (ημερομηνία έναρξης ισχύος του<a href="https://ia37rg02wpsa01.blob.core.windows.net/fek/01/2010/20100100062.pdf" title="Δείτε το Σχετικό"> ν. 3843/2010</a> (Α’ 62)).



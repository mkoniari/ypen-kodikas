---
weight: 423
title: "Άρθρο 423 Κυρώσεις"
slug: art423
prev: art422
next: art424
---

1\. Τα αυθαίρετα κτίσματα, κατασκευές και αλλαγές χρήσης που δεν υπάγονται ή δεν έχουν υπαχθεί νομίμως σε διατάξεις περί αναστολής επιβολής κυρώσεων ή δεν αφορούν σε πολεοδομικές παραβάσεις [του άρθρου 367]({{< relref "art367" >}} "Δείτε το Σχετικό"), κατεδαφίζονται ή απομακρύνονται υποχρεωτικά.

2\. Εκτός από την κατεδάφιση, αν διαπιστωθούν αυθαίρετα κτίσματα, κατασκευές ή αλλαγές χρήσης, επιβάλλονται επίσης:

α) πρόστιμα ανέγερσης και μη έγκαιρης κατεδάφισης, σύμφωνα με [το άρθρο 427]({{< relref "art427" >}} "Δείτε το Σχετικό"),

β) ποινικές κυρώσεις, σύμφωνα με [το άρθρο 430]({{< relref "art430" >}} "Δείτε το Σχετικό"),

γ) αναστολή της άδειας λειτουργίας της οικείας οικονομικής δραστηριότητας, σύμφωνα με την παρ. 4 [του άρθρου 431]({{< relref "art431" >}} "Δείτε το Σχετικό"),

δ) διακοπή ρευματοδότησης, σύμφωνα με την παρ. 5 [του άρθρου 431]({{< relref "art431" >}} "Δείτε το Σχετικό").



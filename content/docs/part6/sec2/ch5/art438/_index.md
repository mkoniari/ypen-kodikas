---
weight: 438
title: "Άρθρο 438 Μεταβατικές -Καταργούμενες διατάξεις"
slug: art438
prev: art437
next: art439
---

1\. Η περ. ι’ [του άρθρου 313 ]({{< relref "art313" >}} "Δείτε το Σχετικό")περί άδειας νομιμοποίησης δεν εφαρμόζεται για αυθαίρετες κατασκευές ή χρήσεις που εγκαθίστανται μετά την 1η Μαΐου 2024, εκτός:

α) κτισμάτων και κατασκευών των οποίων η οικοδομική άδεια ακυρώθηκε με αμετάκλητη δικαστική απόφαση για τυπικό λόγο, αν δεν παραβιάζονται οι πολεοδομικές διατάξεις που ίσχυαν κατά τον χρόνο κατασκευής τους ή ισχύουν κατά τον χρόνο της έκδοσης της άδειας νομιμοποίησης,

β) της παρ. 2 [του άρθρου 393]({{< relref "art393" >}} "Δείτε το Σχετικό"), περί κατασκευών ή εγκαταστάσεων ακινήτων στρατηγικών επενδύσεων,

γ) από τις περιπτώσεις που προβλέπεται διαφορετικά σε ειδικές διατάξεις.

2\. [Το άρθρο 425 ]({{< relref "art425" >}} "Δείτε το Σχετικό")ισχύει και για τις εκθέσεις αυτοψίας και τα πρωτόκολλα κατεδάφισης που έχουν συνταχθεί από τη 2α Νοεμβρίου 2017, μέχρι και την 1η Μαΐου 2024. Στην περίπτωση αυτή, οι ιδιοκτήτες του αυθαιρέτου προβαίνουν σε κατεδάφιση μέχρι την 15η Ιουνίου 2024, ύστερα από την έκδοση της έγκρισης εκτέλεσης εργασιών κατεδάφισης της παρ. 4 [του άρθρου 315]({{< relref "art315" >}} "Δείτε το Σχετικό").

3\. Μέχρι την έκδοση της απόφασης του Υπουργού Περιβάλλοντος και Ενέργειας για τον καθορισμό της διαδικασίας συγκρότησης των κλιμακίων ελέγχου, τα κλιμάκια [του άρθρου 434 ]({{< relref "art434" >}} "Δείτε το Σχετικό")συγκροτούνται με μη δημοσιευτέα απόφαση του Ειδικού Επιθεωρητή Ελέγχου και Καταστολής της Αυθαίρετης Δόμησης.

4\. Μέχρι την έναρξη της παραγωγικής λειτουργίας του Ενιαίου Ηλεκτρονικού Συστήματος Καταγγελιών (Ε.Η.ΣΥ. ΚΑ.), οι καταγγελίες υποβάλλονται, αξιολογούνται και ελέγχονται με βάση τη διαδικασία που προβλεπόταν μέχρι την 1η Μαΐου 2024.

5\. Μέχρι την 31η Δεκεμβρίου 2024, οριστικές εκθέσεις αυτοψίας και πρωτόκολλα κατεδάφισης που έχουν εκδοθεί μέχρι την 1η Μαΐου 2024 εκτελούνται κατά προτεραιότητα, με κριτήριο τη χρονική εγγύτητα της αυθαιρεσίας σε σχέση με την 31η Δεκεμβρίου 2024, από τις υπηρεσίες που ήταν αρμόδιες για την εκτέλεση των κατεδαφίσεων πριν την 1η Μαΐου 2024. Εντός δέκα (10) ημερών από τη λήξη της ανωτέρω προθεσμίας οι αρμόδιες υπηρεσίες διαβιβάζουν στο Υπουργείο Υποδομών και Μεταφορών το σύνολο των πρωτοκόλλων κατεδάφισης που δεν έχουν εκτελεστεί, καθώς και έκθεση σχετικά με τις εκτελεσθείσες κατεδαφίσεις από την 1η Μαΐου 2024.

6\. Συμβάσεις για την εκτέλεση κατεδαφίσεων, οι οποίες έχουν συναφθεί πριν από την 1η Μαΐου 2024, εκτελούνται, σύμφωνα με το καθεστώς που ίσχυε κατά τον χρόνο της σύναψής τους.

7\. Μέχρι την έναρξη ισχύος της κοινής υπουργικής απόφασης της περ. β’ της παρ. 5 [του άρθρου 437]({{< relref "art437" >}} "Δείτε το Σχετικό"), για τον καθορισμό της διαδικασίας υπολογισμού των προστίμων που επιβάλλονται κατ’ εφαρμογή του παρόντος, τα πρόστιμα υπολογίζονται βάσει των άρθρων 381 και 109.

8\. Μέχρι την ολοκλήρωση της αναγκαίας προετοιμασίας για την πλήρη λειτουργία των οργανικών μονάδων [του άρθρου 436 ]({{< relref "art436" >}} "Δείτε το Σχετικό")και την άσκηση των αρμοδιοτήτων που τους ανατίθενται με τον παρόντα, η οποία διαπιστώνεται με απόφαση του Υπουργού Περιβάλλοντος και Ενέργειας, οι αρμοδιότητές τους εξακολουθούν να ασκούνται από τα όργανα και τις υπηρεσίες που τις ασκούσαν και σύμφωνα με τις διατάξεις που ίσχυαν μέχρι την 1η Μαΐου 2024.

9\. Μέχρι την έκδοση της κοινής απόφασης της περ. β’ της παρ. 8 [του άρθρου 437]({{< relref "art437" >}} "Δείτε το Σχετικό"), τα μέτρα προστασίας λαμβάνονται σύμφωνα με τα άρθρα 159 και 161 του <a href="https://ia37rg02wpsa01.blob.core.windows.net/fek/01/1991/19910100058.pdf" title="Δείτε το Σχετικό">π.δ. 141/1991</a> (Α’ 58).

10\. Yπό την επιφύλαξη των μεταβατικών διατάξεων [του άρθρου 438]({{< relref "art438" >}} "Δείτε το Σχετικό"), από την 1.5.2024 καταργούνται:

α.[το άρθρο 370]({{< relref "art370" >}} "Δείτε το Σχετικό"), περί δημιουργίας δορυφορικών χαρτών και ενιαίας βάσης αναφοράς,

β. [το άρθρο 376]({{< relref "art376" >}} "Δείτε το Σχετικό"), περί εντοπισμού αυθαιρέτων,

γ. [το άρθρο 377]({{< relref "art377" >}} "Δείτε το Σχετικό"), περί διαπίστωσης και χαρακτηρισμού αυθαιρέτων,

δ. [το άρθρο 378]({{< relref "art378" >}} "Δείτε το Σχετικό"), περί δικαιώματος προσφυγής κατά της έκθεσης αυτοψίας αυθαιρέτων,

ε. [το άρθρο 381 ]({{< relref "art381" >}} "Δείτε το Σχετικό"), περί κυρώσεων επί των αυθαιρέτων,

στ. [το άρθρο 382]({{< relref "art382" >}} "Δείτε το Σχετικό"), περί τρόπου καταβολής και απόδοσης προστίμων.

ζ. κάθε άλλη διάταξη που αντίκειται στις διατάξεις του παρόντος.

11\. Για τους σκοπούς του παρόντος δεν εφαρμόζονται οι παρ. 4 έως 10 του<a href="https://ia37rg02wpsa01.blob.core.windows.net/fek/01/2001/20010100285.pdf" title="Δείτε το Σχετικό"> άρθρου 27 του ν. 2971/2001</a> (Α’ 285) και η παρ. 5 του άρθρου 18 του ν. 5092/2024 (Α’ 33).



---
weight: 373
title: "Άρθρο 373 Αυθαίρετα πριν τις 28.7.2011"
slug: art373
prev: art372
next: art374
---

Οι αυθαίρετες κατασκευές και οι αλλαγές χρήσης που έχουν εγκατασταθεί πριν από τις 28.7.2011 κατατάσσονται στις εξής περιπτώσεις:

1\. Περίπτωση 1: Αυθαίρετες κατασκευές και αλλαγές χρήσης που έχουν υπαχθεί σε προγενέστερους νόμους:

α) Αυθαίρετες κατασκευές και χρήσεις οι οποίες:

αα) υφίστανται πριν από τις 30.11.1955, ημερομηνίας έναρξης ισχύος του από 9.8.1955 β.δ. (Α’ 2660,

αβ) έχουν απαλλαγεί από την κατεδάφιση, σύμφωνα με τις διατάξεις της <a href="https://ia37rg02wpsa01.blob.core.windows.net/fek/01/1977/19770100230.pdf" title="Δείτε το Σχετικό">παρ. 1 του άρθρου 3 του ν. 720/1977</a> (Α΄ 297),

αγ) έχουν εξαιρεθεί από την κατεδάφιση, σύμφωνα με τις διατάξεις της <a href="https://ia37rg02wpsa01.blob.core.windows.net/fek/01/1983/19830100033.pdf" title="Δείτε το Σχετικό">παρ. 5 του άρθρου 16 του ν. 1337/1983</a> (Α’33) ή των παρ. 8 και 10 του άρθρου 9 του<a href="https://ia37rg02wpsa01.blob.core.windows.net/fek/01/1985/19850100004.pdf" title="Δείτε το Σχετικό"> ν. 1512/1985</a> (Α’ 4),

αδ) έχει ανασταλεί η κατεδάφισή τους, σύμφωνα με τις διατάξεις των άρθρων 15, 16, 20 και 21 του<a href="https://ia37rg02wpsa01.blob.core.windows.net/fek/01/1983/19830100033.pdf" title="Δείτε το Σχετικό"> ν. 1337/1983</a> (Α’ 33), εφόσον δεν έχει απορριφθεί, με απόφαση του αρμόδιου κατά περίπτωση οργάνου, η αίτηση για την εξαίρεση από την κατεδάφιση,

αε) έχουν εξαιρεθεί από την κατεδάφιση, σύμφωνα με τις διατάξεις του<a href="https://ia37rg02wpsa01.blob.core.windows.net/fek/01/2005/20050100255.pdf" title="Δείτε το Σχετικό"> άρθρου 4 του ν. 3399/2005</a> (Α΄ 255).

Οι κατασκευές σε όλες τις παραπάνω υποπεριπτώσεις της περ. α΄ δεν είναι κατεδαφιστέες, δεν επιβάλλονται πρόστιμα σε αυτές και επιτρέπεται η μεταβίβαση και η σύσταση εμπράγματου δικαιώματος επ’ αυτών.

β) Αυθαίρετες κατασκευές και χρήσεις για τις οποίες έχει περατωθεί η διαδικασία διατήρησης, σύμφωνα με τις διατάξεις του<a href="https://ia37rg02wpsa01.blob.core.windows.net/fek/01/2009/20090100122.pdf" title="Δείτε το Σχετικό"> ν. 3775/2009</a> (Α’ 122) ή του<a href="https://ia37rg02wpsa01.blob.core.windows.net/fek/01/2010/20100100062.pdf" title="Δείτε το Σχετικό"> ν. 3843/2010</a> (Α’ 62) και για το χρονικό διάστημα που προβλέπεται σε αυτές και με τις προϋποθέσεις του παρόντος μέρους.

Οι ανωτέρω κατασκευές που περαίωσαν όλες τις προβλεπόμενες από τον κατά περίπτωση νόμο διαδικασίες και:

βα) δεν παραβιάζουν σε ποσοστό μεγαλύτερο του σαράντα τοις εκατό (40%) τα πολεοδομικά μεγέθη κάλυψης και δόμησης και σε ποσοστό μεγαλύτερο του είκοσι τοις εκατό (20%) το ύψος της οικοδομικής άδειας, συμπεριλαμβανομένων άλλων αυθαίρετων κατασκευών ή αυθαίρετων αλλαγών χρήσης επί του ακινήτου,

ββ) δεν βρίσκονται εντός προκηπίου, εξαιρούνται οριστικά από την κατεδάφιση και επιτρέπεται η μεταβίβαση και η σύσταση εμπράγματου δικαιώματος επ\` αυτών. Σε περίπτωση υπέρβασης των ανωτέρω ποσοστών ή αν οι κατασκευές βρίσκονται εντός προκηπίου, η εξαίρεση από την κατεδάφιση ισχύει για τον χρόνο που προβλέπεται στους νόμους 3775/2009 (Α’ 122) και 3843/2010 (Α’ 62) και επιτρέπεται η μεταβίβαση και η σύσταση εμπράγματου δικαιώματος επ\` αυτών. Για την οριστική εξαίρεση από την κατεδάφιση είναι απαραίτητη η δήλωση υπαγωγής στις διατάξεις [του άρθρου 383 ]({{< relref "art383" >}} "Δείτε το Σχετικό")με την καταβολή παραβόλου ύψους εκατό (100) ευρώ.

γ) Αυθαίρετες κατασκευές και χρήσεις για τις οποίες έχει περατωθεί η διαδικασία καταβολής του ενιαίου ειδικού προστίμου, ή του σχετικού παραβόλου και έχει αναρτηθεί το σύνολο των απαιτούμενων δικαιολογητικών στο πληροφοριακό σύστημα, σύμφωνα με τις διατάξεις των νόμων 4014/2011 (Α’ 209) και 4178/2013 (Α’ 174).

Από αυτές:

γα) οι αυθαίρετες κατασκευές των κατηγοριών 1, 2 και 3 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 9 του ν. 4178/2013</a> (Α’ 174) που έχουν περαιώσει τις διαδικασίες που προβλέπονται σε αυτόν,

γβ) οι αυθαίρετες κατασκευές που είχαν υπαχθεί στο<a href="https://ia37rg02wpsa01.blob.core.windows.net/fek/01/2011/20110100209.pdf" title="Δείτε το Σχετικό"> ν. 4014/2011</a>(Α’ 209) και έχουν περαιώσει τις διαδικασίες που προβλέπονται σε αυτόν, εφόσον δεν παραβιάζουν σε ποσοστό μεγαλύτερο του σαράντα τοις εκατό (40%) τα πολεοδομικά μεγέθη κάλυψης και δόμησης και σε ποσοστό μεγαλύτερο του είκοσι τοις εκατό (20%) του ύψους της οικοδομικής άδειας, συμπεριλαμβανομένων τυχόν άλλων αυθαίρετων κατασκευών ή αυθαίρετων αλλαγών χρήσης επί του ακινήτου, και δεν βρίσκονται εντός προκηπίου. Στη περίπτωση αυτή οι δηλώσεις υπαγωγής μεταφέρονται αυτόματα στο πληροφοριακό σύστημα,

γγ) οι αυθαίρετες κατασκευές της κατηγορίας 4 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 9 του ν. 4178/2013</a> (Α’ 174), που έχουν περαιώσει τις διαδικασίες που προβλέπονται σε αυτόν, εφόσον δεν παραβιάζουν σε ποσοστό μεγαλύτερο του σαράντα τοις εκατό (40%) τα πολεοδομικά μεγέθη κάλυψης και δόμησης και σε ποσοστό μεγαλύτερο του είκοσι τοις εκατό (20%) του ύψους της οικοδομικής άδειας, συμπεριλαμβανομένων άλλων αυθαίρετων κατασκευών ή αυθαίρετων αλλαγών χρήσης επί του ακινήτου, και δεν βρίσκονται εντός προκηπίου. Οι ως άνω περιπτώσεις γα’, γβ’ και γγ’ του παρόντος άρθρου εξαιρούνται οριστικά από την κατεδάφιση,

γδ) οι αυθαίρετες κατασκευές της κατηγορίας 5 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 9 του ν. 4178/2013</a> (Α’ 174), που έχουν περαιώσει τις διαδικασίες που προβλέπονται σε αυτόν και οι αυθαίρετες κατασκευές της κατηγορίας 4 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 9 του ν. 4178/2013</a> (Α’ 174), που δεν εμπίπτουν στην κατηγορία της υποπερ. γγ΄ της περίπτωσης γ΄ της παρούσας παραγράφου, που έχουν περαιώσει τις προβλεπόμενες στον<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> ν. 4178/2013</a> (Α’ 174) διαδικασίες καταβολής ενιαίου ειδικού προστίμου, τελούν σε καθεστώς αναστολής επιβολής κυρώσεων για τον χρόνο διατήρησής τους που προβλέπεται στο<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> ν. 4178/2013</a> (Α’ 174) και δεν επιβάλλονται σε αυτές πρόστιμα ανέγερσης και διατήρησης.

2\. Περίπτωση 2: Αυθαίρετες κατασκευές και αλλαγές χρήσης για τις οποίες δεν έχει ολοκληρωθεί η υπαγωγή στις διατάξεις των νόμων 3843/2010 (Α\` 62), 4014/2011 (Α’ 209) και 4178/2013 (Α’ 174). Στις αυθαίρετες κατασκευές και αλλαγές χρήσης, για τις οποίες δεν έχει ολοκληρωθεί η υπαγωγή στις διατάξεις διατήρησης, ρύθμισης ή αναστολής επιβολής κυρώσεων των νόμων 3843/2010 (Α’ 62), 4014/2011 (Α’ 209) και 4178/2013 (Α’ 174), δηλαδή δεν έχει καταβληθεί το σύνολο του ενιαίου ειδικού προστίμου και δεν έχουν αναρτηθεί τα απαιτούμενα δικαιολογητικά και στοιχεία στο πληροφοριακό σύστημα, είναι δυνατή η υπαγωγή τους στις διατάξεις του παρόντος μέρους. Στην περίπτωση αυτή, καταβληθέντα ποσά στο πλαίσιο των προηγούμενων νόμων υπαγωγής συμψηφίζονται με το οφειλόμενο ενιαίο πρόστιμο, όπως υπολογίζεται σύμφωνα με τις διατάξεις του παρόντος Κώδικα. Αν από τον επανυπολογισμό προκύπτει ότι τα ήδη καταβληθέντα υπερβαίνουν το ποσό του προστίμου σύμφωνα με τις διατάξεις του παρόντος Κώδικα, δεν αναζητούνται.

Για τις περιπτώσεις υπαγωγής του<a href="https://ia37rg02wpsa01.blob.core.windows.net/fek/01/2010/20100100062.pdf" title="Δείτε το Σχετικό"> ν. 3843/2010</a> (Α\` 62), για τις οποίες δεν έχει ολοκληρωθεί η πληρωμή του συνολικού ποσού προστίμου, το υπολειπόμενο ποσό καταβάλλεται εφάπαξ, με χρήση του κωδικού πληρωμής σε τράπεζα που αντιστοιχούσε στην υπαγωγή, μέχρι τις 30.6.2020.

3\. Περίπτωση 3: Αυθαίρετη κατασκευή ή αλλαγή χρήσης πριν από τις 28.7.2011 που δεν έχει, μέχρι τις 3.11.2017 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> ν. 4495/2017</a>, Α’ 167), υπαχθεί σε καμία ρύθμιση αυθαιρέτων.

Αυθαίρετες κατασκευές ή αλλαγές χρήσης, που δεν έχουν υπαχθεί σε προγενέστερες του παρόντος Κώδικα διατάξεις νόμων αναστολής επιβολής κυρώσεων, ενώ πληρούσαν τις προϋποθέσεις υπαγωγής, τυγχάνουν αναστολής επιβολής κυρώσεων, εφόσον υπαχθούν στον παρόντα Κώδικα.

Αν δεν ολοκληρωθεί η διαδικασία καταβολής του ενιαίου ειδικού προστίμου του παρόντος άρθρου, εφαρμόζονται για τις ανωτέρω κατασκευές ή αλλαγές χρήσης οι διατάξεις [του άρθρου 381]({{< relref "art381" >}} "Δείτε το Σχετικό"), υπό την διάκριση των παραβάσεων ως αυτές ορίζονται σ[το άρθρο 366]({{< relref "art366" >}} "Δείτε το Σχετικό").



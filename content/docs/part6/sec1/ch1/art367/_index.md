---
weight: 367
title: "Άρθρο 367 Απαγόρευση δικαιοπραξιών σε ακίνητα με αυθαίρετες κατασκευές ή πολεοδομικές παραβάσεις"
slug: art367
prev: art366
next: art368
---

1\. α) Απαγορεύεται και είναι απολύτως άκυρη η μεταβίβαση ή η σύσταση εμπράγματου δικαιώματος σε ακίνητο στο οποίο έχει εκτελεστεί αυθαίρετη κατασκευή κατά την περ. α’ της παρ. 1 [του άρθρου 366]({{< relref "art366" >}} "Δείτε το Σχετικό"), ή έχει εγκατασταθεί αυθαίρετη αλλαγή χρήσης κατά την περ. β της παρ. 1 [του άρθρου 366]({{< relref "art366" >}} "Δείτε το Σχετικό"), ή έχει εκτελεστεί πολεοδομική παράβαση των περ. β\`, γ\`, δ\` της παρ. 3 [του άρθρου 366]({{< relref "art366" >}} "Δείτε το Σχετικό"). Στην ανωτέρω απαγόρευση εμπίπτουν και τα ακίνητα τα οποία εισφέρονται σε εταιρεία.

β) Δεν επιτρέπεται η μίσθωση και παραχώρηση ακινήτων στα οποία έχει εκτελεστεί αυθαίρετη κατασκευή ή έχει εγκατασταθεί αυθαίρετη αλλαγή χρήσης, σύμφωνα με την περ. α’ και β΄της παρ. 1 [του άρθρου 366 ]({{< relref "art366" >}} "Δείτε το Σχετικό").

2\. Από τις διατάξεις της παρ. 1 εξαιρούνται τα ακίνητα στα οποία έχουν εκτελεστεί αυθαίρετες κατασκευές ή έχουν εγκατασταθεί αυθαίρετες χρήσεις που:

α) υφίστανται πριν από τις 30.11.1955, ημερομηνία έναρξης ισχύος του από 9.8.1955 β.δ. (Α΄ 266),

β) έχουν απαλλαγεί από την κατεδάφιση, σύμφωνα με τις διατάξεις της <a href="https://ia37rg02wpsa01.blob.core.windows.net/fek/01/1977/19770100230.pdf" title="Δείτε το Σχετικό">παρ. 1 του άρθρου 3 του ν. 720/1977</a> (Α΄ 297),

γ) έχουν εξαιρεθεί από την κατεδάφιση, σύμφωνα με τις διατάξεις της <a href="https://ia37rg02wpsa01.blob.core.windows.net/fek/01/1983/19830100033.pdf" title="Δείτε το Σχετικό">παρ. 5 του άρθρου 16 του ν. 1337/1983</a> (Α΄ 33) ή των παρ. 8 και 10 του άρθρου 9 του<a href="https://ia37rg02wpsa01.blob.core.windows.net/fek/01/1985/19850100004.pdf" title="Δείτε το Σχετικό"> ν. 1512/1985</a> (Α΄ 4),

δ) έχει ανασταλεί η κατεδάφιση, σύμφωνα με τις διατάξεις των άρθρων 15, 16, 20 και 21 του<a href="https://ia37rg02wpsa01.blob.core.windows.net/fek/01/1983/19830100033.pdf" title="Δείτε το Σχετικό"> ν. 1337/1983</a> (Α’ 33), χωρίς όμως να έχει απορριφθεί με απόφαση του αρμόδιου, κατά περίπτωση, οργάνου η αίτηση για την εξαίρεση από την κατεδάφιση,

ε) έχουν εξαιρεθεί από την κατεδάφιση, σύμφωνα με τις διατάξεις του<a href="https://ia37rg02wpsa01.blob.core.windows.net/fek/01/2005/20050100255.pdf" title="Δείτε το Σχετικό"> άρθρου 4 του ν. 3399/2005</a> (Α΄ 255),

στ) έχει περατωθεί η διαδικασία διατήρησης, σύμφωνα με τις διατάξεις του<a href="https://ia37rg02wpsa01.blob.core.windows.net/fek/01/2009/20090100122.pdf" title="Δείτε το Σχετικό"> ν. 3775/2009</a> (Α΄ 122) ή του<a href="https://ia37rg02wpsa01.blob.core.windows.net/fek/01/2010/20100100062.pdf" title="Δείτε το Σχετικό"> ν. 3843/2010</a> (Α΄ 62), και για το χρονικό διάστημα που προβλέπεται σε αυτές, ή έχει περατωθεί η διαδικασία της διατήρησης με τις προϋποθέσεις του Μέρους ΣΤ’ του παρόντος Κώδικα.

ζ) έχει περατωθεί η διαδικασία καταβολής του ενιαίου ειδικού προστίμου ή έχει καταβληθεί ποσοστό τριάντα τοις εκατό (30%) του ενιαίου ειδικού προστίμου, κατά τις διατάξεις του παρόντος Μέρους ή τις διατάξεις των<a href="https://ia37rg02wpsa01.blob.core.windows.net/fek/01/2011/20110100209.pdf" title="Δείτε το Σχετικό"> ν. 4014/2011</a> (A’ 209), 4178/2013 (A’ 174), 4495/2017 (Α’ 167).

η) που έχουν νομιμοποιηθεί ή εξαιρεθεί από την κατεδάφιση ή έχει εκδοθεί γι’ αυτά οικοδομική άδεια από τη Γενική Γραμματεία Αθλητισμού, σύμφωνα με την περ. β΄ της <a href="https://ia37rg02wpsa01.blob.core.windows.net/fek/01/1999/19990100130.pdf" title="Δείτε το Σχετικό">παρ. 2 του άρθρου 5 του ν. 2730/1999</a> (Α΄ 130),

θ) εμπίπτουν στις περιπτώσεις της παρ. 3 [του άρθρου 366 ]({{< relref "art366" >}} "Δείτε το Σχετικό")εξαιρουμένων των περ. β’, γ’, δ’.

3\. α. Επιτρέπεται η σύσταση καθέτου ιδιοκτησίας επί ακινήτου που ανήκει στην Ε.Τ.Α.Δ. Α.Ε. ή στο Δημόσιο κατά ποσοστό ανώτερο του πενήντα τοις εκατό (50%) και το οποίο διαχειρίζεται η Ε.Τ.Α.Δ. Α.Ε., εφόσον οι αυθαίρετες κατασκευές ή χρήσεις που τυχόν έχουν εκτελεστεί ή εγκατασταθεί στον χώρο της αποκλειστικής χρήσης της κάθετης ιδιοκτησίας έχουν υπαχθεί στις διατάξεις του παρόντος Κώδικα.

β. Επιτρέπεται η μίσθωση ή η παραχώρηση τμήματος ακινήτου που ανήκει στην Ε.Τ.Α.Δ. Α.Ε. ή στο Δημόσιο κατά ποσοστό ανώτερο του πενήντα τοις εκατό (50%) και το οποίο διαχειρίζεται η Ε.Τ.Α.Δ. Α.Ε., εφόσον οι αυθαίρετες κατασκευές ή χρήσεις που τυχόν έχουν εκτελεστεί ή εγκατασταθεί στο υπό μίσθωση ή υπό παραχώρηση τμήμα του ακινήτου έχουν υπαχθεί στις διατάξεις του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> ν. 4495/2017</a> (Α’ 167) ή του παρόντος Μέρους.



---
weight: 384
title: "Άρθρο 384 Ρύθμιση αναστολής και εξαίρεσης από την κατεδάφιση"
slug: art384
prev: art383
next: art385
---

1\. Μετά την καταβολή του ενιαίου ειδικού προστίμου ή του προβλεπόμενου σχετικού παραβόλου, αναστέλλεται η κατεδάφιση, η επιβολή κάθε κύρωσης και η είσπραξη προστίμου για το χρονικό διάστημα που προβλέπεται στον παρόντα Κώδικα ή η κατασκευή εξαιρείται οριστικά από την κατεδάφιση, ανάλογα με την κατηγορία της αυθαίρετης κατασκευής, όπως ορίζεται σ[το άρθρο 383]({{< relref "art383" >}} "Δείτε το Σχετικό").

2\. Η αναστολή ή και η εξαίρεση από την κατεδάφιση, σύμφωνα με τις διατάξεις του παρόντος Κώδικα, ισχύει για κτίρια των οποίων έχει ολοκληρωθεί ο φέρων οργανισμός και για χρήσεις που έχουν εγκατασταθεί μέχρι τις 28.7.2011, καθ’ υπέρβαση είτε [του άρθρου 313 ]({{< relref "art313" >}} "Δείτε το Σχετικό")είτε της οικοδομικής άδειας, είτε των όρων ή περιορισμών δόμησης του ακινήτου, είτε χωρίς οικοδομική άδεια και εφόσον η χρήση τους δεν απαγορεύεται από τις πολεοδομικές διατάξεις για τις χρήσεις γης που ισχύουν στην περιοχή του ακινήτου σύμφωνα με την <a href="https://ia37rg02wpsa01.blob.core.windows.net/fek/01/2011/20110100249.pdf" title="Δείτε το Σχετικό">παρ. 1 του άρθρου 51 του ν. 4030/2011</a> (Α’ 249) ή δεν απαγορευόταν κατά τον χρόνο έκδοσης της οικοδομικής άδειας ή κατά το χρόνο εγκατάστασης της αυθαίρετης χρήσης.

3.Εάν η υπαγωγή του παρόντος αφορά σε ακίνητο, το οποίο είχε ήδη τακτοποιηθεί, δυνάμει των διατάξεων του<a href="https://ia37rg02wpsa01.blob.core.windows.net/fek/01/2011/20110100209.pdf" title="Δείτε το Σχετικό"> άρθρου 24 του ν. 4014/2011</a> (Α\` 209), του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 8 του ν. 4178/2013</a> (Α\` 174) και του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> άρθρου 97 του ν. 4495/2017</a> (Α\` 167), τυχόν πρόστιμα που είχαν καταβληθεί με βάση τις ανωτέρω διατάξεις συμψηφίζονται με το ειδικό πρόστιμο της παρ. 3.



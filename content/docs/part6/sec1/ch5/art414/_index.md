---
weight: 414
title: "Άρθρο 414 Μεταβατικές και καταργούμενες διατάξεις Τμήματος Ι"
slug: art414
prev: art413
next: art415
---

1\. Αν έχει πραγματοποιηθεί υπαγωγή στον<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> ν. 4178/2013</a> (Α’ 174), τότε είναι δυνατό με αίτηση του ενδιαφερομένου να επανυπολογιστεί το ενιαίο ειδικό πρόστιμο, σύμφωνα με τις διατάξεις του παρόντος τμήματος, εφόσον συντρέχουν οι προϋποθέσεις υπαγωγής στις διατάξεις του παρόντος τμήματος. Στην περίπτωση αυτή, καταβληθέντα ποσά στο πλαίσιο του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> ν. 4178/2013</a> (Α’ 174) συμψηφίζονται με το οφειλόμενο ενιαίο πρόστιμο ως αυτό υπολογίζεται με βάση το Παράρτημα [του άρθρου 399]({{< relref "art399" >}} "Δείτε το Σχετικό"). Αν από τον επανυπολογισμό προκύπτει ότι τα ήδη καταβληθέντα υπερβαίνουν το ποσό του προστίμου με βάση τις διατάξεις του παρόντος τμήματος δεν αναζητούνται.

2\. Μέχρι την έναρξη λειτουργίας του παρατηρητηρίου δομημένου περιβάλλοντος εξακολουθούν να υφίστανται οι υπάρχουσες διοικητικές δομές με τις αρμοδιότητές τους σε σχέση με την εφαρμογή των προβλέψεων του παρόντος τμήματος.

3\. Αυθαίρετες κατασκευές ή χρήσεις που έχουν υπαχθεί στην κατηγορία 5 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρου 9 του ν. 4178/2013</a> (Α’ 174), εφόσον πληρούν τις προϋποθέσεις της κατηγορίας 4 [του άρθρου 383]({{< relref "art383" >}} "Δείτε το Σχετικό"), μπορούν, ύστερα από σχετική συμπληρωματική δήλωση υπαγωγής στις διατάξεις του παρόντος τμήματος, να ενταχθούν στην ανωτέρω κατηγορία χωρίς την καταβολή πρόσθετου παραβόλου.

4\. Οι ιδιοκτήτες ή συνιδιοκτήτες ακινήτων, των οποίων οι αυθαίρετες κατασκευές είχαν υπαχθεί στις ρυθμίσεις του<a href="https://ia37rg02wpsa01.blob.core.windows.net/fek/01/2011/20110100209.pdf" title="Δείτε το Σχετικό"> ν. 4014/2011</a> (Α’ 209) σύμφωνα με την περ. ε’ της <a href="https://ia37rg02wpsa01.blob.core.windows.net/fek/01/2012/20120100079.pdf" title="Δείτε το Σχετικό">παρ. 3 του άρθρου 30 του ν. 4067/2012</a> (Α’ 79), πλην όμως δεν έχει ολοκληρωθεί η υπαγωγή τους, μπορούν, εντός δύο (2) μηνών από τις 3.11.2017 (ημερομηνία δημοσίευσης του<a href="https://ia37rg02wpsa01.blob.core.windows.net/fek/01/2017/20170100167.pdf" title="Δείτε το Σχετικό"> ν. 4495/2017</a>, Α’ 167), να περαιώσουν τη σχετική υπαγωγή με την καταβολή του σχετικού ενιαίου ειδικού προστίμου όπως αυτό επανυπολογίζεται, ύστερα από αίτησή τους, με τους ίδιους όρους και προϋποθέσεις, καθώς και με τις μειώσεις και αυξήσεις προστίμων που ισχύουν για τις νέες δηλώσεις υπαγωγής που υπάγονται στις διατάξεις του παρόντος Μέρους.

5\. Μέχρι την συγκρότηση και έναρξη λειτουργίας της επιτροπής της παραγράφου 10 [του άρθρου 406]({{< relref "art406" >}} "Δείτε το Σχετικό"), το ΚΕ.Σ.Α., μετά από σύμφωνη γνώμη της αρμόδιας διεύθυνσης του Υπουργείου Πολιτισμού, επιλαμβάνεται της υπαγωγής στη διαδικασία [του άρθρου 406 ]({{< relref "art406" >}} "Δείτε το Σχετικό")των εκκρεμών ενώπιόν του διαδικασιών τακτοποίησης αυθαιρέτων κατασκευών και χρήσεων διατηρητέων κτιρίων της παρ. 10 [του άρθρου 406]({{< relref "art406" >}} "Δείτε το Σχετικό").

Μέχρι τη συγκρότηση και έναρξη λειτουργίας της επιτροπής της παραγράφου 3 [του άρθρου 405]({{< relref "art405" >}} "Δείτε το Σχετικό"), για τις υπαγωγές του άρθρου αυτού συνεχίζουν να επιλαμβάνονται οι επιτροπές που είχαν συσταθεί σύμφωνα με το<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> άρθρο 12 του ν. 4178/2013</a>. Η θητεία των εν λόγω επιτροπών, σε περίπτωση που έχει λήξει, παρατείνεται έως τις 31.7.2018 με δυνατότητα εκ νέου παράτασης μετά από απόφαση του Υπουργού Περιβάλλοντος και Ενέργειας.

Μέχρι τη συγκρότηση και έναρξη λειτουργίας των Περιφερειακών Συμβουλίων Αρχιτεκτονικής (ΠΕ.Σ.Α.) της παρ. 1 [του άρθρου 465]({{< relref "art465" >}} "Δείτε το Σχετικό"), τα αρμόδια κατά περίπτωση ΚΕ.Σ.Α. και ΚΕ.Σ.Α.ΜΑ.Θ. [του άρθρου 466]({{< relref "art466" >}} "Δείτε το Σχετικό"), μετά από εισήγηση των αρμόδιων διευθύνσεων των Υπουργείων Περιβάλλοντος και Ενέργειας και Εσωτερικών (Τομέας Μακεδονίας και Θράκης), στο πλαίσιο των αρμοδιοτήτων τους, επιλαμβάνονται της διαδικασίας των παρ. 1 και 2 [του άρθρου 406]({{< relref "art406" >}} "Δείτε το Σχετικό").

6\. Καταργούνται η <a href="https://ia37rg02wpsa01.blob.core.windows.net/fek/01/2014/20140100269.pdf" title="Δείτε το Σχετικό">παρ. 2 του άρθρου 34 του ν. 4315/2014</a> (Α 269) και τα άρθρα 1 έως και 30, εκτός από την παράγραφο 9 [του άρθρου 30]({{< relref "art30" >}} "Δείτε το Σχετικό"), καθώς και 38 και 39 του<a href="https://ia37rg02wpsa01.blob.core.windows.net/fek/01/2013/20130100174.pdf" title="Δείτε το Σχετικό"> ν. 4178/2013</a>.

7\. Μέχρι τη συγκρότηση και λειτουργία των ΠΕ.ΣΥ.ΠΟ.Θ.Α, ο έλεγχος των προϋποθέσεων εφαρμογής διενεργείται και η σύμφωνη γνώμη των περιπτώσεων της παραγράφου 3 [του άρθρου 397]({{< relref "art397" >}} "Δείτε το Σχετικό"), δίδεται από το οικείο ΣΥ.ΠΟ.Θ.Α. μετά από εισήγηση της αρμόδιας υπηρεσίας δόμησης.



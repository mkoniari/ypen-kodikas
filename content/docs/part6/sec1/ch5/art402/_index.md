---
weight: 402
title: "Άρθρο 402 Αυθαίρετα κτίσματα σε εξαγορασμένα ακίνητα και σε ακίνητα ιδιοκτησίας της Ελληνικής Εταιρείας Συμμετοχών και Περιουσίας Α.Ε."
slug: art402
prev: art401
next: art403
---

1\. α. Οι διατάξεις του παρόντος Μέρους εφαρμόζονται και στους ιδιοκτήτες ακινήτων που τα εξαγόρασαν από τις οικείες επιτροπές θεμάτων γης και επίλυσης διαφορών των περιφερειών της χώρας και έχουν ανεγείρει σε αυτά αυθαίρετο κτίσμα, καθώς και σε αυτούς που τα νέμονται νόμιμα. Ο ιδιοκτήτης ή ο νομέας υποβάλλει στο πληροφοριακό σύστημα τα προβλεπόμενα σ[το άρθρο 386 ]({{< relref "art386" >}} "Δείτε το Σχετικό")δικαιολογητικά εντός προθεσμίας πέντε (5) μηνών, που αρχίζει είτε από την έκδοση του τίτλου κυριότητας από τον περιφερειάρχη, είτε από τη δημοσίευση της απόφασης της επιτροπής θεμάτων γης και επίλυσης διαφορών, για τις περιπτώσεις που δεν προβλέπεται η έκδοση τίτλου κυριότητας, είτε της πράξης κύρωσης διανομής, που προβλέπεται σε υπουργική απόφαση, η οποία εκδόθηκε κατ’ εξουσιοδότηση της <a href="https://ia37rg02wpsa01.blob.core.windows.net/fek/01/1999/19990100154.pdf" title="Δείτε το Σχετικό">παρ. 1 του άρθρου 26 του ν. 2732/1999</a> (Α΄ 154) και της <a href="https://ia37rg02wpsa01.blob.core.windows.net/fek/01/2003/20030100135.pdf" title="Δείτε το Σχετικό">παρ. 5 του άρθρου 11 του ν. 3147/2003</a> (Α΄ 135). Το ενιαίο ειδικό πρόστιμο καταβάλλεται εφάπαξ εντός τριών (3) μηνών από την υποβολή της αίτησης. Κατά τα λοιπά εφαρμόζονται οι διατάξεις του παρόντος Μέρους.

β. Εωσότου εκδοθεί ο τίτλος κυριότητας από τον περιφερειάρχη ή η απόφαση της επιτροπής θεμάτων γης και επίλυσης διαφορών, αναστέλλεται η προθεσμία για την κατεδάφιση αυθαίρετου κτίσματος, καθώς και η επιβολή του προστίμου ανέγερσης και διατήρησης μη δηλουμένων κατασκευών και χρήσεων.

2\. Οι ρυθμίσεις της παρ. 1 ισχύουν και ως προς ακίνητα που βρίσκονται ή θα περιέλθουν στην κυριότητα της Ελληνικής Εταιρείας Συμμετοχών και Περιουσίας Α.Ε..

Ειδικώς για ακίνητα κυριότητας της ανώνυμης εταιρίας οι προθεσμίες υποβολής των δικαιολογητικών συμπληρώνονται εντός εννέα (9) μηνών από την καταχώριση της απόφασης του διοικητικού συμβουλίου της εταιρίας στα βιβλία μεταγραφών του υποθηκοφυλακείου της περιφέρειας του ακινήτου ή στο οικείο κτηματολογικό γραφείο, όπου αυτό λειτουργεί, σύμφωνα με την <a href="https://ia37rg02wpsa01.blob.core.windows.net/fek/01/2011/20110100152.pdf" title="Δείτε το Σχετικό">παρ. 6 του άρθρου 2 του ν. 3986/2011</a> (Α’ 152), σχετικά με τα ακίνητα που περιέρχονται στην κυριότητα της εταιρίας.



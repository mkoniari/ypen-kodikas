---
weight: 132
title: "Άρθρο 132 Συντελεστές Δόμησης και Κίνητρα στις Ζώνες Ειδικής Ενίσχυσης"
slug: art132
prev: art131
next: art133
---

1\. Με το προεδρικό διάταγμα με το οποίο καθορίζεται Ζ.Ε.Ε. μπορεί να ορίζεται για τη ζώνη αυτή συντελεστής δόμησης μεγαλύτερος από τον προβλεπόμενο στην πολεοδομική ενότητα, ανάλογα με τη χρήση του κτιρίου, χωρίς όμως υπέρβαση των ανώτατων ορίων που προβλέπονται στην <a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό">παρ. 1 του άρθρου 18 του ν. 2508/1997</a> (Α΄ 124). Αν η Ζ.Ε.Ε. καθορίζεται με την πολεοδομική μελέτη, ο αυξημένος αυτός συντελεστής δόμησης ορίζεται με τη μελέτη αυτήν. Σε περίπτωση αυξημένου συντελεστή κατά την παρούσα, εφαρμόζονται τα αναφερόμενα στο τέταρτο και πέμπτο εδάφιο της <a href="https://ia37rg02wpsa01.blob.core.windows.net/fek/01/1997/19970100124.pdf" title="Δείτε το Σχετικό">παρ. 2 του άρθρου 18 του ν. 2508/1997</a> (Α΄ 124).

2\. Με προεδρικό διάταγμα, που εκδίδεται κατά τη διαδικασία της παρ. 1, μπορεί να προβλέπονται ειδικότερα μέτρα οικονομικής ενίσχυσης που ισχύουν στην καθοριζόμενη ζώνη, όπως επιδότηση στεγαστικών δανείων, οικονομική ενίσχυση του οικείου Ο.Τ.Α. ή άλλου αρμόδιου φορέα για την εκτέλεση των βασικών έργων στους κοινόχρηστους χώρους, καθώς και έργων ανάπλασης ή οικιστικής ανάπτυξης, επιδότηση συμβάσεων που συνάπτει ο Ο.Τ.Α. ή άλλος αρμόδιος φορέας με τρίτους για την εκτέλεση των παραπάνω έργων και καθορίζονται οι προϋποθέσεις εφαρμογής των μέτρων αυτών. Τα μέτρα αυτά μπορεί να προβλέπονται και με το διάταγμα, με το οποίο καθορίζεται η Ζ.Ε.Ε. Αν μεταξύ των μέτρων περιλαμβάνεται η επιδότηση δανείων, το διάταγμα εκδίδεται με πρόταση και του Υπουργού Εθνικής Οικονομίας και Οικονομικών.

3\. Οι παρ. 1 και 2 και η παρ. 1 [του άρθρου 131 ]({{< relref "art131" >}} "Δείτε το Σχετικό")έχουν ανάλογη εφαρμογή και για τις Ζώνες Ειδικών Κινήτρων (Ζ.Ε.Κ.) [του άρθρου 133]({{< relref "art133" >}} "Δείτε το Σχετικό").



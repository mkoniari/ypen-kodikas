---
weight: 135
title: "Άρθρο 135 Φορολογικές απαλλαγές"
slug: art135
prev: art134
next: art136
---

1\. Η απόκτηση κυριότητας με αναγκαστική απαλλοτρίωση κατ’ εφαρμογή του<a href="https://ia37rg02wpsa01.blob.core.windows.net/fek/01/1979/19790100266.pdf" title="Δείτε το Σχετικό"> ν. 947/1979</a> (Α΄ 169) από το Δημόσιο, δήμο ή άλλο ν.π.δ.δ., δημόσιο οργανισμό ή δημόσια επιχείρηση πολεοδομίας και στέγασης ή αναγκαστικό οικοδομικό συνεταιρισμό ή ανάδοχο φορέα, από αυτούς που αναφέρονται σ[τα άρθρα 33]({{< relref "art33" >}} "Δείτε το Σχετικό") [και 46]({{< relref "art46" >}} "Δείτε το Σχετικό"), απαλλάσσεται τελείως από το φόρο μεταβίβασης καθώς και κάθε άλλο φόρο, τέλος ή εισφορά ή δικαίωμα υφιστάμενο ή που επιβάλλεται υπέρ του Δημοσίου ή υπέρ δήμου ή οποιουδήποτε άλλου ν.π.δ.δ.

2\. Απαλλάσσονται πλήρως από το φόρο μεταβίβασης καθώς και από κάθε άλλο φόρο, τέλος ή εισφορά ή δικαίωμα υφιστάμενο ή που επιβάλλεται υπέρ του Δημοσίου ή υπέρ δήμου ή οποιουδήποτε άλλου ν.π.δ.δ., αλλά υπάγονται σε πάγιο τέλος χαρτοσήμου οι εκούσιες μεταβιβάσεις ακινήτων στη Ζ.Ε.Π. από οποιονδήποτε προς το Δημόσιο ή τον ανάδοχο φορέα καθώς και οι μεταβιβάσεις οποιουδήποτε ακίνητου περιουσιακού στοιχείου που βρίσκεται στη ζώνη αυτή και παρέχεται ως αντάλλαγμα, αντί για αποζημίωση προς ιδιοκτήτη ακινήτου που απαλλοτριώνεται μέσα σε Ζ.Ε.Π. ή ως αντιπαροχή για τη συμμετοχή του με την ιδιοκτησία του στην ενεργοποίηση της ζώνης αυτής.

3\. Για την πώληση οικοπέδων, κατοικιών, διαμερισμάτων ή χώρων επαγγελματικής στέγης στη Ζ.Ε.Π. απευθείας από τον ανάδοχο φορέα [του άρθρου 33]({{< relref "art33" >}} "Δείτε το Σχετικό"), ο φόρος μεταβίβασης ορίζεται ο μισός (1/2) εκείνου που ισχύει κάθε φορά και βαρύνει τον αγοραστή. Οι μεταβιβάσεις οποιουδήποτε ακινήτου που βρίσκεται μέσα στη Ζ.Ε.Π. από τον ανάδοχο φορέα προς το Δημόσιο ή Ο.Τ.Α. ή άλλο ν.π.δ.δ. έχουν όλες τις απαλλαγές της παρ. 2.

4\. Για τις συμβάσεις δανεισμού ή άλλης χρηματοδότησης που συνάπτονται από τον ανάδοχο φορέα [του άρθρου 33 ]({{< relref "art33" >}} "Δείτε το Σχετικό")για την αγορά της γης ή την εκτέλεση των έργων μέσα στη ζώνη καθώς και για τη σύσταση ή εξάλειψη υποθήκης ή ενέχυρου που παρέχονται για ασφάλεια των παραπάνω δανείων ή άλλων χρηματοδοτήσεων και των τόκων αυτών, περιορίζονται στο ένα πέμπτο (1/5) τα προβλεπόμενα ή επιβαλλόμενα στο μέλλον τέλη, εισφορές, δικαιώματα και υπόλοιπες επιβαρύνσεις υπέρ του δημοσίου και κάθε τρίτου.

5\. Η κατά <a href="https://ia37rg02wpsa01.blob.core.windows.net/fek/01/1979/19790100266.pdf" title="Δείτε το Σχετικό">παρ. 1 του άρθρου 24 του ν. 947/1979</a> (Α΄ 169) μετατροπή ανωνύμων εταιριών σε εταιρίες ενεργού πολεοδομίας απαλλάσσεται από κάθε προβλεπόμενο ή επιβαλλόμενο στο μέλλον τέλος χαρτοσήμου, φόρο ή τέλος υπέρ του δημοσίου και από κάθε εισφορά ή δικαίωμα υπέρ τρίτων.

6\. Τα κατά [το άρθρο 33 ]({{< relref "art33" >}} "Δείτε το Σχετικό")προσύμφωνα και οι κατά [τα άρθρα 34]({{< relref "art34" >}} "Δείτε το Σχετικό") [και 49]({{< relref "art49" >}} "Δείτε το Σχετικό")συμβάσεις για την ανάθεση έργων ενεργού πολεοδομίας και αστικού αναδασμού απαλλάσσονται από κάθε τέλος υπέρ του Δημοσίου, δήμου ή άλλου ν.π.δ.δ.

7\. Σε όλες τις περιπτώσεις απαλλαγών του παρόντος άρθρου, τα δικαιώματα για τη σύνταξη συμβολαίων και τη μεταγραφή αυτών δεν μπορούν να υπερβούν τα δεκαοκτώ (18) ευρώ για το συμβολαιογράφο και τα 6 ευρώ για τον υποθηκοφύλακα.

8\. Οι οικοδομικές άδειες για την ανέγερση κάθε κτίσματος στη Ζ.Ε.Π. καθώς και στη Ζ.Α.Α. απαλλάσσονται της εισφοράς που προβλέπεται από το ΚΗ΄/1947 ψήφισμα (Α΄184).

9\. Οι απαλλαγές του ανάδοχου φορέα [του άρθρου 33]({{< relref "art33" >}} "Δείτε το Σχετικό"), σύμφωνα με τις προηγούμενες παραγράφους, ισχύουν και για τον αναγκαστικό οικοδομικό συνεταιρισμό και τον ανάδοχο φορέα [του άρθρου 49]({{< relref "art49" >}} "Δείτε το Σχετικό").

**χρήση**



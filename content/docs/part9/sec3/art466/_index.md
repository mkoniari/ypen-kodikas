---
weight: 467
title: "Άρθρο 467 Περιφερειακές επιτροπές προσβασιμότητας"
slug: art467
prev: art466
next: art468
---

1\. Συστήνεται στην έδρα κάθε περιφέρειας περιφερειακή επιτροπή προσβασιμότητας, η οποία είναι αρμόδια για:

α) τη γνωμοδότηση επί ζητημάτων προσβασιμότητας των ΑμεΑ και των εμποδιζόμενων ατόμων και επί ζητημάτων σχετικών με την εφαρμογή των διατάξεων για την προσβασιμότητα [του άρθρου 223 ]({{< relref "art223" >}} "Δείτε το Σχετικό")και του κτιριοδομικού κανονισμού, καθώς και των διατάξεων που αφορούν σε θέματα προσβασιμότητας των υπαίθριων δημόσιων ή κοινοχρήστων χώρων,

β) την ενημέρωση του ΠΕ.ΣΑ. και του περιφερειάρχη για θέματα προσβασιμότητας που αφορούν σε ζητήματα χωρικού σχεδιασμού και αστικού περιβάλλοντος και ιδίως της εφαρμογής [του άρθρου 223]({{< relref "art223" >}} "Δείτε το Σχετικό"),

γ) τη διοργάνωση ενημερωτικών δράσεων αναφορικά με θέματα προσβασιμότητας,

δ) την άσκηση αρμοδιοτήτων που αποδίδονται σ\` αυτήν από [τα άρθρα 216]({{< relref "art216" >}} "Δείτε το Σχετικό") [και 223]({{< relref "art223" >}} "Δείτε το Σχετικό"), καθώς και από άλλες διατάξεις.

2\. Η περιφερειακή επιτροπή προσβασιμότητας είναι τετραμελής και αποτελείται από:

α) έναν (1) υπάλληλο της οικείας περιφέρειας κλάδου ΠΕ Μηχανικών ως πρόεδρο, με υπάλληλο αντίστοιχης ειδικότητας ως αναπληρωτή του,

β) έναν (1) πολιτικό μηχανικό ή αρχιτέκτονα μηχανικό ή τοπογράφο μηχανικό ή χωροτάκτη - πολεοδόμο μηχανικό, που ορίζεται από το Τ.Ε.Ε. με τον αναπληρωτή του,

γ) έναν (1) εκπρόσωπο του Υπουργείου Πολιτισμού, με τον αναπληρωτή του,

δ) έναν (1) εκπρόσωπο της ομοσπονδίας ΑμεΑ με τον αναπληρωτή του.

3\. Η επιτροπή προσβασιμότητας συγκροτείται με απόφαση του οικείου περιφερειάρχη. Με την ίδια απόφαση ανατίθεται η γραμματειακή υποστήριξη της επιτροπής σε υπάλληλο της περιφέρειας με τον αναπληρωτή του.

4\. Κατά των πράξεων των περιφερειακών επιτροπών προσβασιμότητας είναι δυνατή η άσκηση ιεραρχικής προσφυγής στην κεντρική επιτροπή προσβασιμότητας [του άρθρου 468 ]({{< relref "art468" >}} "Δείτε το Σχετικό")από όποιον έχει έννομο συμφέρον. Η προσφυγή κατατίθεται στην επιτροπή προσβασιμότητας της περιφέρειας.



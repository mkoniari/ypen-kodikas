---
weight: 466
title: "Άρθρο 466 Κεντρικά Συμβούλια Αρχιτεκτονικής"
slug: art466
prev: art465
next: art467
---

1\. Με απόφαση του Υπουργού Περιβάλλοντος και Ενέργειας συνιστάται στο Υπουργείο Περιβάλλοντος και Ενέργειας Κεντρικό Συμβούλιο Αρχιτεκτονικής (ΚΕ.Σ.Α.). Με όμοια απόφαση γίνεται και η συγκρότηση αυτού.

2\. Με κοινή απόφαση των Υπουργών Ναυτιλίας και Νησιωτικής Πολιτικής και Περιβάλλοντος και Ενέργειας συνιστάται στο Υπουργείο Ναυτιλίας και Νησιωτικής Πολιτικής Κεντρικό Συμβούλιο Αρχιτεκτονικής Αιγαίου (ΚΕ.Σ.Α.Α.). Με όμοια απόφαση γίνεται και η συγκρότηση αυτού.

3\. Με απόφαση του Υπουργού Εσωτερικών συνιστάται στο Υπουργείο Εσωτερικών (Τομέας Μακεδονίας Θράκης) Κεντρικό Συμβούλιο Αρχιτεκτονικής Μακεδονίας Θράκης (ΚΕ.Σ.Α.ΜΑ.Θ.).

4\. Το ΚΕ.Σ.Α. έχει τις εξής αρμοδιότητες:

α) εισηγείται και γνωμοδοτεί στον Υπουργό Περιβάλλοντος και Ενέργειας για θέματα που έχουν σχέση με τον αρχιτεκτονικό σχεδιασμό, αυτεπαγγέλτως ή ύστερα από σχετικό ερώτημα του Υπουργού,

β) γνωμοδοτεί επί των αρχιτεκτονικών μελετών της περ. ε’ της παρ. 2 [του άρθρου 464]({{< relref "art464" >}} "Δείτε το Σχετικό"), των μελετών διαμόρφωσης σε περιπτώσεις πλατειών και κοινοχρήστων χώρων ιδιαίτερης σημασίας της περ. δ’ της παρ. 2 [του άρθρου 464]({{< relref "art464" >}} "Δείτε το Σχετικό"), καθώς και των περιπτώσεων [του άρθρου 204]({{< relref "art204" >}} "Δείτε το Σχετικό"), όταν διαβιβάζονται σε αυτό από τα Σ.Α. ή από τα ΠΕ.Σ.Α.,

γ) γνωμοδοτεί επί των αρχιτεκτονικών μελετών σε όλες τις περιπτώσεις που η χορήγηση της οικοδομικής άδειας ανατίθεται στη Διεύθυνση Αρχιτεκτονικής, Οικοδομικών Κανονισμών και Αδειοδοτήσεων (Δ.Α.Ο.Κ.Α.) του Υπουργείου Περιβάλλοντος και Ενέργειας,

δ) για κάθε άλλη περίπτωση που από γενικές ή ειδικές διατάξεις απαιτείται γνωμοδότηση του ΚΕ.Σ.Α.,

ε) γνωμοδοτεί για τις περιπτώσεις ανέγερσης ή επέκτασης [του άρθρου 464]({{< relref "art464" >}} "Δείτε το Σχετικό"), των οποίων η συνολική προσμετρώμενη στον συντελεστή δόμησης επιφάνεια είναι άνω των πέντε χιλιάδων (5.000) τετραγωνικά μέτρα, και για την κατασκευή μόνιμων κτιριακών εγκαταστάσεων έργων ιδιαίτερης περιβαλλοντικής και οικιστικής σημασίας, καθώς και έργων ως προς τα οποία ισχύουν ειδικοί όροι δόμησης,

στ) γνωμοδοτεί για λόγους επίσπευσης επί αιτημάτων τα οποία παραπέμπονται σε αυτό από τον Γενικό Γραμματέα Χωρικού Σχεδιασμού και Αστικού Περιβάλλοντος του Υπουργείου Περιβάλλοντος και Ενέργειας, για τα οποία εκκρεμεί η εξέτασή τους στο αρμόδιο Σ.Α. για τουλάχιστον ένα δίμηνο κατόπιν αιτήματος από τον ενδιαφερόμενο για μεταφορά τους στο ΚΕ.Σ.Α. δια του οποίου αποδεικνύονται η καθυστέρηση εξέτασης και ο λόγος επίσπευσης.

5\. Το ΚΕ.Σ.Α.Α. έχει τις εξής αρμοδιότητες:

α) εισηγείται και γνωμοδοτεί στον Υπουργό Ναυτιλίας και Νησιωτικής Πολιτικής για θέματα αρχιτεκτονικού σχεδιασμού, αυτεπαγγέλτως ή ύστερα από σχετικό ερώτημα του Υπουργού Ναυτιλίας και Νησιωτικής Πολιτικής,

β) γνωμοδοτεί σε ειδικές περιπτώσεις και ύστερα από εμπεριστατωμένη αιτιολογία επί των αρχιτεκτονικών μελετών της περ. ε΄ της παρ. 2 [του άρθρου 464]({{< relref "art464" >}} "Δείτε το Σχετικό"), που διαβιβάζονται σε αυτό από τα Σ.Α. ή από τα ΠΕ.Σ.Α..

6\. Το ΚΕ.Σ.Α.ΜΑ.Θ. έχει τις εξής αρμοδιότητες:

α) εισηγείται και γνωμοδοτεί στον αρμόδιο για την άσκηση των αρμοδιοτήτων του πρώην Υπουργείου Μακεδονίας – Θράκης Υπουργό Εσωτερικών, για θέματα που έχουν σχέση με τον αρχιτεκτονικό σχεδιασμό, αυτεπαγγέλτως ή ύστερα από σχετικό ερώτημα του ίδιου Υπουργού,

β) γνωμοδοτεί σε ειδικές περιπτώσεις και ύστερα από εμπεριστατωμένη αιτιολογία επί των αρχιτεκτονικών μελετών της περ. ε΄ της παρ. 2 [του άρθρου 464]({{< relref "art464" >}} "Δείτε το Σχετικό"), που διαβιβάζονται σε αυτό από τα Σ.Α..

γ) για κάθε άλλη περίπτωση που από γενικές ή ειδικές διατάξεις απαιτείται γνωμοδότηση του ΚΕ.Σ.Α.ΜΑ.Θ.

7\. Το ΚΕ.Σ.Α. είναι εννεαμελές και αποτελείται από:

α) τον Γενικό Γραμματέα Χωρικού Σχεδιασμού και Αστικού Περιβάλλοντος του Υπουργείου Περιβάλλοντος και Ενέργειας, ως Πρόεδρο,

β) τον νομικό σύμβουλο του Κράτους στο Υπουργείο Περιβάλλοντος και Ενέργειας, ο οποίος εκτελεί χρέη προέδρου σε περίπτωση απουσίας αυτού και αναπληρώνεται από άλλον νομικό σύμβουλο ή πάρεδρο του Γραφείου του Νομικού Συμβούλου στο Υπουργείο Περιβάλλοντος και Ενέργειας,

γ) τον Γενικό Διευθυντή Πολεοδομίας του Υπουργείου Περιβάλλοντος και Ενέργειας, με τον εκάστοτε οριζόμενο αναπληρωτή του,

δ) έναν (1) αρχιτέκτονα του Υπουργείου Περιβάλλοντος και Ενέργειας με τον αναπληρωτή του,

ε) έναν (1) αρχιτέκτονα του Υπουργείου Πολιτισμού με τον αναπληρωτή του,

στ) έναν (1) αρχιτέκτονα, που υποδεικνύεται με τον αναπληρωτή του από το Τ.Ε.Ε., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό").

ζ) έναν (1) αρχιτέκτονα, που υποδεικνύεται, με τον αναπληρωτή του, από τον Σ.Α.Δ.Α.Σ. Π.Ε.Α., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό").

η) δύο (2) αρχιτέκτονες μέλη Δ.Ε.Π. Α.Ε.Ι. οποιασδήποτε βαθμίδας ή αρχιτέκτονες μηχανικούς εγνωσμένου κύρους με εμπειρία σε θέματα αρχιτεκτονικής, με τον αναπληρωτή τους.

Με την απόφαση συγκρότησης του ΚΕ.Σ.Α. ορίζεται ως γραμματέας του συμβουλίου με τον αναπληρωτή του ένας υπάλληλος του Υπουργείου Περιβάλλοντος και Ενέργειας ή άλλου φορέα του ευρύτερου δημόσιου τομέα.

Η θητεία των μελών είναι διετής.

8\. Το ΚΕ.Σ.Α.Α. είναι επταμελές με διετή θητεία και αποτελείται από:

α) Τον Γενικό Γραμματέα Αιγαίου και Νησιωτικής Πολιτικής του Υπουργείου Ναυτιλίας και Νησιωτικής Πολιτικής, ως πρόεδρο, με αναπληρωτή του τον Γενικό Γραμματέα Χωρικού Σχεδιασμού και Αστικού Περιβάλλοντος του Υπουργείου Περιβάλλοντος και Ενέργειας.

β) Έναν (1) νομικό σύμβουλο του Κράτους ή Πάρεδρο του Ν.Σ.Κ., που υπηρετεί στο Γραφείο Νομικού Συμβούλου του Υπουργείου Ναυτιλίας και Νησιωτικής Πολιτικής ή στο Γραφείο Νομικού Συμβούλου της Γενικής Γραμματείας Αιγαίου και Νησιωτικής Πολιτικής, ο οποίος αναπληρώνεται από άλλον νομικό σύμβουλο ή πάρεδρο που υπηρετεί στα παραπάνω Γραφεία.

γ) Δύο (2) αρχιτέκτονες προϊσταμένους διευθύνσεων ή τμημάτων ή υπαλλήλους Α΄ βαθμού του Περιφερειακού Παρατηρητηρίου ή της Γενικής Γραμματείας Αιγαίου και Νησιώτικης Πολιτικής του Υπουργείου Ναυτιλίας και Νησιώτικης Πολιτικής ή άλλης δημόσιας υπηρεσίας που εδρεύει στον χώρο ευθύνης και αρμοδιότητας του ΚΕ.Σ.Α.Α., με τους αναπληρωτές τους.

δ) Έναν (1) αρχιτέκτονα μέλος Δ.Ε.Π. Α.Ε.Ι. οποιασδήποτε βαθμίδας ή αρχιτέκτονα μηχανικό εγνωσμένου κύρους με εμπειρία σε θέματα αρχιτεκτονικής, με τον αναπληρωτή του.

ε) Έναν (1) αρχιτέκτονα, που υποδεικνύεται με τον αναπληρωτή του από το Τ.Ε.Ε., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό"), με τον αναπληρωτή του.

στ) Έναν (1) αρχιτέκτονα, που υποδεικνύεται με τον αναπληρωτή του από τον Σ.Α.Δ.Α.Σ. Π.Ε.Α., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό").

Η συγκρότηση του ΚΕ.Σ.Α.Α. γίνεται με κοινή απόφαση των Υπουργών Περιβάλλοντος και Ενέργειας και Ναυτιλίας και Νησιωτικής Πολιτικής.

Με την ίδια ως άνω απόφαση ορίζεται ο γραμματέας του συμβουλίου και ο αναπληρωτής αυτού, υπάλληλοι του Υπουργείου Ναυτιλίας και Νησιωτικής Πολιτικής ή άλλου φορέα του ευρύτερου δημόσιου τομέα.

9\. Το ΚΕ.Σ.Α.ΜΑ.Θ. είναι επταμελές με διετή θητεία και αποτελείται από:

α) τον Γενικό Γραμματέα Χωρικού Σχεδιασμού και Αστικού Περιβάλλοντος του Υπουργείου Περιβάλλοντος και Ενέργειας, ως πρόεδρο.

β) Έναν (1) νομικό σύμβουλο του Κράτους, ο οποίος υπηρετεί στο Γραφείο Νομικού Συμβούλου στον Τομέα Μακεδονίας Θράκης του Υπουργείου Εσωτερικών, ο οποίος εκτελεί χρέη προέδρου σε περίπτωση απουσίας αυτού και αναπληρώνεται από άλλον νομικό σύμβουλο ή πάρεδρο που υπηρετεί στο ίδιο γραφείο.

γ) Έναν (1) αρχιτέκτονα, προϊστάμενο διεύθυνσης ή τμήματος ή υπάλληλο Α΄ βαθμού του Τομέα Μακεδονίας Θράκης του Υπουργείου Εσωτερικών ή άλλης δημόσιας υπηρεσίας που εδρεύει και έχει χωρική αρμοδιότητα στη Μακεδονία και Θράκη, με τον αναπληρωτή του.

δ) Έναν (1) αρχιτέκτονα του Υπουργείου Πολιτισμού με τον αναπληρωτή του.

ε) Έναν (1) αρχιτέκτονα μέλος Δ.Ε.Π. Α.Ε.Ι. οποιοσδήποτε βαθμίδας ή αρχιτέκτονα μηχανικό εγνωσμένου κύρους με εμπειρία σε θέματα αρχιτεκτονικής, με τον αναπληρωτή του.

στ) Έναν (1) αρχιτέκτονα, που υποδεικνύεται με τον αναπληρωτή του από το Τ.Ε.Ε., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό").

ζ) Έναν (1) αρχιτέκτονα, που υποδεικνύεται με τον αναπληρωτή του από τον Σ.Α.Δ.Α.Σ. Π.Ε.Α., που πληροί τις προϋποθέσεις εγγραφής στα μητρώα Σ.Α της παρ. 7 [του άρθρου 464]({{< relref "art464" >}} "Δείτε το Σχετικό").

Η συγκρότηση του ΚΕ.Σ.Α.ΜΑ.Θ. γίνεται με κοινή απόφαση του Υπουργού Περιβάλλοντος και Ενέργειας και του αρμόδιου για την άσκηση των αρμοδιοτήτων του πρώην Υπουργείου Μακεδονίας Θράκης Υπουργού Εσωτερικών.

Με την ίδια ως άνω απόφαση ορίζεται γραμματέας του Συμβουλίου, καθώς και ο αναπληρωτής του, υπάλληλος του αρμόδιου για την άσκηση των αρμοδιοτήτων του πρώην Υπουργείου Μακεδονίας Θράκης.

10\. Το Κ.Ε.Σ.Α., το ΚΕ.Σ.Α.ΜΑ.Θ. και το ΚΕ.Σ.Α.Α.. συνεδριάζουν σε τακτές ημερομηνίες που ορίζονται από τον Πρόεδρό τους ή εκτάκτως. Σε περίπτωση έκτακτης συνεδρίασης τα μέλη του συμβουλίου ειδοποιούνται από τον πρόεδρο ή τον γραμματέα, τρεις (3) τουλάχιστον ημέρες πριν από τη συνεδρίαση.

Το συμβούλιο εκδίδει τη γνωμοδότησή του μέσα σε δεκαπέντε (15) ημέρες από την ημερομηνία διαβίβασης του φακέλου της μελέτης από το Σ.Α..

Οι ενδιαφερόμενοι ενημερώνονται για την ημερομηνία συνεδρίασης της συζήτησης της υπόθεσής τους και μπορούν να παρίστανται κατά τη συνεδρίαση του συμβουλίου.

Η απόφαση μετά της αιτιολογίας της, αναρτάται στην ιστοσελίδα του κατά περίπτωση Υπουργείου και κοινοποιείται στον ενδιαφερόμενο.

Οι συνεδριάσεις των Σ.Α., ΠΕ.Σ.Α. και του ΚΕ.Σ.Α. μπορεί να πραγματοποιούνται και με τηλεδιάσκεψη.



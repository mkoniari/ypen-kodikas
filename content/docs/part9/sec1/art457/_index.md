---
weight: 458
title: "Άρθρο 458 Συμβούλια Πολεοδομικών Θεμάτων και Αμφισβητήσεων"
slug: art458
prev: art457
next: art459
---

1\. Σε κάθε περιφερειακή ενότητα συνιστώνται δύο (2) ή και περισσότερα, σε περίπτωση που κριθεί αναγκαίο, Συμβούλια Πολεοδομικών Θεμάτων και Αμφισβητήσεων (ΣΥ.ΠΟ.Θ.Α.), υπό τον διακριτό τίτλο (Α) και (Β), τα οποία συγκροτούνται με απόφαση του γραμματέα αποκεντρωμένης διοίκησης. Κατ\` εξαίρεση στις Περιφέρειες Βορείου και Νοτίου Αιγαίου και Ιονίων Νήσων δύναται κατόπιν πρότασης του Γενικού Γραμματέα Χωρικού Σχεδιασμού και Αστικού Περιβάλλοντος του Υπουργείου Περιβάλλοντος και Ενέργειας να μην συγκροτούνται ΣΥ.ΠΟ.Θ.Α. σε κάθε περιφερειακή ενότητα, αλλά να συγκροτούνται με απόφαση του γραμματέα αποκεντρωμένης διοίκησης ΣΥ.ΠΟ.Θ.Α. με αρμοδιότητα σε περισσότερες της μίας περιφερειακές ενότητες.Σε περίπτωση που ο γραμματέας της αποκεντρωμένης διοίκησης διαπιστώσει αδυναμία συγκρότησης ή λειτουργίας ΣΥ.ΠΟ.Θ.Α. Α ή Β, με απόφασή του καθορίζει το αντίστοιχο ΣΥ.ΠΟ.Θ.Α. Α ή Β όμορης περιφερειακής ενότητας της ίδιας περιφέρειας που θα ασκεί τις αρμοδιότητες αυτού έως τη συγκρότησή του ή την αποκατάσταση της εύρυθμης λειτουργίας του.

2\. Το Συμβούλιο Πολεοδομικών Θεμάτων και Αμφισβητήσεων Α (ΣΥ.ΠΟ.Θ.Α. Α) είναι πενταμελές και αποτελείται από:

α) τον πάρεδρο του γραφείου του Νομικού Συμβουλίου του Κράτους (Ν.Σ.Κ.) στην έδρα της περιφερειακής ενότητας του συμβουλίου, με τον αναπληρωτή του και, αν δεν υπάρχει πάρεδρος, από δικαστικό αντιπρόσωπο, ως πρόεδρο. Αν δεν υπάρχει γραφείο του Ν.Σ.Κ. στην έδρα του συμβουλίου, τα παραπάνω μέλη ορίζονται από το γραφείο του Ν.Σ.Κ. της πλησιέστερης περιφερειακής ενότητας,

β) έναν (1) μηχανικό, προϊστάμενο ή αναπληρωτή προϊστάμενο της αρμόδιας διεύθυνσης για θέματα πολεοδομίας και χωροταξίας της οικείας αποκεντρωμένης διοίκησης ή της οικείας διεύθυνσης της αποκεντρωμένης διοίκησης ή της περιφέρειας ή προϊστάμενο τμήματος της αποκεντρωμένης διοίκησης ή της περιφέρειας ή υπάλληλο της αποκεντρωμένης διοίκησης ή της περιφέρειας ή άλλου φορέα του ευρύτερου δημοσίου τομέα της περιφερειακής ενότητας, με εμπειρία σε θέματα πολεοδομίας και χωροταξίας, ως αντιπρόεδρο, με τον αναπληρωτή του,

γ) έναν (1) μηχανικό, υπάλληλο με βαθμό Α\`, της αρμόδιας διεύθυνσης για θέματα πολεοδομίας και χωροταξίας της οικείας αποκεντρωμένης διοίκησης ή υπάλληλο της οικείας διεύθυνσης της περιφέρειας ή υπάλληλο τμήματος της περιφέρειας, με τον αναπληρωτή του, ως μέλος,

δ) έναν (1) μηχανικό, που υποδεικνύεται με τον αναπληρωτή του από το Τ.Ε.Ε., με δεκαετή εμπειρία σε θέματα χωροταξίας και πολεοδομίας, ειδικότητας πολιτικού μηχανικού ή αρχιτέκτονα μηχανικού ή τοπογράφου μηχανικού ή χωροτάκτη - πολεοδόμου μηχανικού, ως μέλος,

ε) ένα (1) μέλος που ορίζεται από τον Υπουργό Περιβάλλοντος και Ενέργειας από το μητρώο ΣΥ.ΠΟ.Θ.Α. της παρ. 4, που τηρείται στο Υπουργείο Περιβάλλοντος και Ενέργειας, ως μέλος. Έως τη σύσταση του μητρώου, ή σε περίπτωση που είναι αδύνατη η εύρεση μέλους από το μητρώο, από έναν (1) μηχανικό, που υποδεικνύεται με τον αναπληρωτή του από το Τ.Ε.Ε., με δεκαετή εμπειρία σε θέματα χωροταξίας και πολεοδομίας, ειδικότητας πολιτικού μηχανικού ή αρχιτέκτονα μηχανικού ή τοπογράφου μηχανικού ή χωροτάκτη - πολεοδόμου μηχανικού.

Αν διαπιστωθεί αδυναμία συμμετοχής προσώπου της περ. α\` της παρ. 1, Πρόεδρος του Συμβουλίου ορίζεται το πρόσωπο που αναφέρεται στην περ. β\`. Στην περίπτωση αυτή, συμμετέχει στο συμβούλιο και ένας δικηγόρος, ο οποίος επιλέγεται με κλήρωση από τα μητρώα της παρ. 5.

2\. Το ΣΥ.ΠΟ.Θ.Α. Β είναι πενταμελές και αποτελείται από: α) έναν (1) διευθυντή υπηρεσίας δόμησης ή τον προϊστάμενο της τεχνικής υπηρεσίας δήμου της οικείας περιφερειακής ενότητας ως πρόεδρο με τον αναπληρωτή του,

β) ένα (1) μέλος υπάλληλο υπηρεσίας δόμησης ή τεχνικής υπηρεσίας δήμου της οικείας περιφερειακής ενότητας με τον αναπληρωτή του,

γ) έναν (1) μηχανικό, που υποδεικνύεται με τον αναπληρωτή του από το Τ.Ε.Ε., με δεκαετή εμπειρία σε θέματα χωροταξίας και πολεοδομίας, ειδικότητας πολιτικού μηχανικού ή αρχιτέκτονα μηχανικού ή τοπογράφου μηχανικού ή χωροτάκτη - πολεοδόμου μηχανικού, ως μέλος,

δ) ένα (1) μέλος που ορίζεται από τον Υπουργό Περιβάλλοντος και Ενέργειας από το μητρώο ΣΥ.ΠΟ.Θ.Α. της παρ. 5, που τηρείται στο Υπουργείο Περιβάλλοντος και Ενέργειας, ως μέλος. Έως τη σύσταση του μητρώου, ή σε περίπτωση που είναι αδύνατη η εύρεση μέλους από το μητρώο, από έναν (1) μηχανικό, που υποδεικνύεται με τον αναπληρωτή του από το Τ.Ε.Ε., με δεκαετή εμπειρία σε θέματα χωροταξίας και πολεοδομίας, ειδικότητας πολιτικού μηχανικού ή αρχιτέκτονα μηχανικού ή τοπογράφου μηχανικού ή χωροτάκτη - πολεοδόμου μηχανικού,

ε) έναν (1) δικηγόρο, ο οποίος επιλέγεται με κλήρωση από τα μητρώα της παρ. 5. Έως τη σύσταση του μητρώου δικηγόρων ΣΥ.ΠΟ.Θ.Α. της παρ. 6, ή σε περίπτωση που είναι αδύνατη η εύρεση μέλους από το μητρώο δικηγόρων ΣΥ.ΠΟ.Θ.Α., υποδεικνύεται από τον οικείο δικηγορικό σύλλογο δικηγόρος, τουλάχιστον παρ\` Εφέταις, με τον αναπληρωτή του. Σε περίπτωση που δεν ορισθεί δικηγόρος από τον οικείο δικηγορικό σύλλογο, εντός πέντε (5) εργάσιμων ημερών από την παραλαβή της πρόσκλησης από τον γραμματέα της αποκεντρωμένης διοίκησης, την οποία ο τελευταίος αποστέλλει υποχρεωτικά εντός πέντε (5) ημερών από τη διαπίστωση της μη επάρκειας μελών, τότε το ανωτέρω όργανο συγκροτείται νομίμως, χωρίς τη συμμετοχή αυτού.

3\. Γραμματέας του συμβουλίου και αναπληρωτής του ορίζονται υπάλληλος της οικείας αποκεντρωμένης διοίκησης ή, αν δεν υπάρχει, υπάλληλος της περιφέρειας.

4\. Η θητεία των μελών είναι διετής.

5\. Μητρώα ΣΥ.ΠΟ.Θ.Α.:

Τα μητρώα ΣΥ.ΠΟ.Θ.Α. συνιστώνται με απόφαση του Υπουργού Περιβάλλοντος και Ενέργειας και τηρούνται στο Υπουργείο Περιβάλλοντος και Ενέργειας. Στα μητρώα αυτά εγγράφονται, κατόπιν σχετικής αιτήσεώς τους, αρχιτέκτονες μηχανικοί, τοπογράφοι μηχανικοί, πολιτικοί μηχανικοί και χωροτάκτες πολεοδόμοι μηχανικοί που διαθέτουν δωδεκαετή επαγγελματική εμπειρία ή οκταετή εμπειρία, εφόσον διαθέτουν μεταπτυχιακό ή διδακτορικό δίπλωμα σε συναφές γνωστικό αντικείμενο ή μελετητικό πτυχίο κατηγορίας 1 ή 2.

6\. Μητρώα δικηγόρων ΣΥ.ΠΟ.Θ.Α.:

Τα μητρώα δικηγόρων ΣΥ.ΠΟ.Θ.Α. συνιστώνται και τηρούνται σε κάθε Περιφερειακή Ενότητα με απόφαση του γραμματέα της οικείας αποκεντρωμένης διοίκησης μετά από γνώμη του οικείου δικηγορικού συλλόγου. Στα μητρώα αυτά εγγράφονται, κατόπιν σχετικής αιτήσεώς τους, δικηγόροι που διαθέτουν δωδεκαετή επαγγελματική εμπειρία ή οκταετή εμπειρία, εφόσον διαθέτουν μεταπτυχιακό ή διδακτορικό αντικείμενο σε αντικείμενο σχετικό με το δίκαιο του περιβάλλοντος ή το χωροταξικό ή περιβαλλοντικό δίκαιο.

7\. Τα ΣΥ.ΠΟ.Θ.Α. εντός της ίδιας περιφερειακής ενότητας έχουν διακριτές αρμοδιότητες ως εξής:

α) Στις αρμοδιότητες του ΣΥ.ΠΟ.Θ.Α. Α ανήκουν:

αα) η εξέταση των προσφυγών κατά των πορισμάτων των ελεγκτών δόμησης, τα οποία εκδίδονται κατά τη διαδικασία του ελέγχου εφαρμογής οικοδομικών αδειών [του άρθρου 332]({{< relref "art332" >}} "Δείτε το Σχετικό"),

ββ) η άσκηση των αρμοδιοτήτων των συμβουλίων χωροταξίας οικισμού και περιβάλλοντος των άρθρων 3 και 4 της 75724/1151/1983 (Β\`767) κοινής απόφασης των Υπουργών Προεδρίας της Κυβέρνησης και Χωροταξίας, Οικισμού και Περιβάλλοντος, καθώς και κάθε άλλη γνωμοδοτική αρμοδιότητα, η οποία προβλέπεται από τις διατάξεις για την έκδοση αποφάσεων από τον πρώην Γενικό Γραμματέα της αποκεντρωμένης διοίκησης, σύμφωνα με [τα άρθρα 280]({{< relref "art280" >}} "Δείτε το Σχετικό") [και 283]({{< relref "art283" >}} "Δείτε το Σχετικό")της παραγράφου 3 του<a href="https://ia37rg02wpsa01.blob.core.windows.net/fek/01/2010/20100100087.pdf" title="Δείτε το Σχετικό"> ν. 3852/2010</a> (Α’ 87). Γνωμοδοτήσεις που φέρουν πλημμελή ή ελλιπή αιτιολογία παραπέμπονται από τον γραμματέα αποκεντρωμένης διοίκησης στο ΚΕ.ΣΥ.ΠΟ.Θ.Α.. Θέματα μείζονος σημασίας μπορεί να παραπέμπονται από το ΣΥ.ΠΟ.Θ.Α. Α στο ΚΕ.ΣΥ.ΠΟ.Θ.Α.,

γγ) η γνωμοδότηση για την κατ\` εξαίρεση περίφραξη ξενοδοχείων, σύμφωνα με τα οριζόμενα στο π.δ. 236/18.5./22.6.1984 (Α’ 95) για τις περιφράξεις γηπέδων μέσα σε ζώνη πλάτους 500 μέτρων από την ακτή.

β) Στις αρμοδιότητες του ΣΥ.ΠΟ.Θ.Α. Β ανήκουν:

βα) η διερεύνηση των υποθέσεων τέλεσης των παραβάσεων [του άρθρου 333 ]({{< relref "art333" >}} "Δείτε το Σχετικό")που διαβιβάζονται από τους ελεγκτές δόμησης και τις υπηρεσίες δόμησης, η σύνταξη πορίσματος και η προώθηση του σχετικού φακέλου στο εποπτικό συμβούλιο του<a href="https://ia37rg02wpsa01.blob.core.windows.net/fek/01/2016/20160100094.pdf" title="Δείτε το Σχετικό"> άρθρου 156 του ν. 4389/2016</a> (Α\` 94) προκειμένου αυτό να εισηγηθεί την επιβολή των κυρώσεων,

ββ) η γνωμοδότηση στην περίπτωση της παραγράφου 12 [του άρθρου 329 ]({{< relref "art329" >}} "Δείτε το Σχετικό")και <a href="https://ia37rg02wpsa01.blob.core.windows.net/fek/01/2011/20110100249.pdf" title="Δείτε το Σχετικό">παρ. 26 του άρθρου 42 του ν. 4030/2011</a> (Α’ 249) καθώς και σε κάθε άλλη περίπτωση που προβλέπεται η γνωμοδότησή τους.



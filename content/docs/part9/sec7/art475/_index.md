---
weight: 476
title: "Άρθρο 476 Εξουσιοδοτικές διατάξεις"
slug: art476
prev: art475
next: art477
---

1\. Με απόφαση του Υπουργού Περιβάλλοντος και Ενέργειας καθορίζεται κάθε αναγκαία λεπτομέρεια για την εφαρμογή των άρθρων 471 έως 473, ιδίως δε:

α) οι επιμέρους κατηγορίες του Μ.Α.Χ.Μ., ανά είδος χωρικής μελέτης,

β) τα αναγκαία προσόντα και η απαραίτητη εμπειρία των πιστοποιημένων αξιολογητών, προκειμένου να υπαχθούν σε κάθε κατηγορία του Μ.Α.Χ.Μ. και οι ιδιότητες που ορίζονται ως ασυμβίβαστες με το έργο τους,

γ) η διαδικασία και τα δικαιολογητικά για την απόκτηση της άδειας πιστοποιημένου αξιολογητή Μ.Α.Χ.Μ.,

δ) η διάρκεια της άδειας,

ε) η διαδικασία ανανέωσής της άδειας και οι λόγοι λήξης της,

στ) οι αρμόδιες υπηρεσίες και τα όργανα για την τήρηση του μητρώου, την πιστοποίηση των αξιολογητών Μ.Α.Χ.Μ., την επιβολή κυρώσεων, την έγκριση ή απόρριψη των παραδοτέων, συμπεριλαμβανομένης της τροποποίησης αυτών λόγω ελλείψεων, τη διαπίστωση μη συνδρομής ιδιοτήτων που ορίζονται ως ασυμβίβαστες με το έργο των αξιολογητών Μ.Α.Χ.Μ.,

ζ) οι κανόνες που διέπουν την εκτέλεση του έργου τους,

η) η διαδικασία ανάθεσης εντολής προς αξιολόγηση, και

θ) κάθε άλλη αναγκαία λεπτομέρεια.

2\. Για την αξιολόγηση των μελετών της παρ. 2 [του άρθρου 472 ]({{< relref "art472" >}} "Δείτε το Σχετικό")από αξιολογητή Μ.Α.Χ.Μ. καταβάλλεται παράβολο από τον επισπεύδοντα ή την αρχή σχεδιασμού. Με κοινή απόφαση των Υπουργών Περιβάλλοντος και Ενέργειας και Εθνικής Οικονομίας και Οικονομικών καθορίζονται το ύψος της αποζημίωσης των πιστοποιημένων αξιολογητών Μ.Α.Χ.Μ., η διαδικασία και τα δικαιολογητικά για την είσπραξή της, το ύψος και η διαδικασία καταβολής του παραβόλου του πρώτου εδαφίου από τον υπόχρεο, οι περιπτώσεις απαλλαγής από αυτό, τυχόν άλλη πηγή χρηματοδότησης και κάθε άλλη αναγκαία λεπτομέρεια.


